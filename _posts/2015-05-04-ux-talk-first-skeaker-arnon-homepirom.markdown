---
layout:           post
title:            "คุณปอน speaker คนแรกของงาน UX Talk ตอน Enterprise"
date:             2015-5-4T13:04:19+05:45
last_modified_at: 2015-5-4T05:20:00+05:45
categories:       event
author:
  name:         Apirak
  facebook:     apirak
  twitter:      apirak
  google_plus:  apirakpanatkool
banner:           event
image:
  file:         /assets/health-plan-new.jpg
  width:        500
  height:       338
tags:             ["uxtalk", "pond"]
---

ความหินของงาน UX ในบริษัท Enterprise ถ้าใครที่ไม่ได้เข้ามาชนเองก็ยากมากที่จะเข้าใจ ผมเคยคิดว่าอะไรที่สมเหตุสมผลก็น่าจะสามารถจัดการได้อย่างไม่มีปัญหา แต่ในโลกของ Enterprise มันมีพลังที่อยู่เหนือเหตุผล

คุณปอน speaker คนแรกของเราเป็นคนที่อยู่กับ UX ในอาณาจักร True ที่เป็นองค์กรระดับ Enterprise มานานมากครับ ผมคิดว่า True น่าจะเป็นบริษัทแรกๆ ในไทยที่มีแผนก UX ดังนั้นคุณปอนทำงานกับ True มา 10 ปี ผมนึกไม่ออกเลยว่าจะมีประสบการณ์ที่ต้องชนกับหน่วยงานต่างๆ มามากมายขนาดไหน

![Multiple Business Unit]({{ site.baseurl }}/assets/health-plan-new.jpg)

ผมคิดว่าการโต้เถียงกันในเรื่อง UX มันไม่มีถูกหรือผิด 100% มันจะดูเทาๆ เข้มบ้าง จางบ้าง ตามแต่ละมุมมอง เราต้องเลือกทางที่ชัดที่สุดมาทดสอบ แต่ในโลก Enterprise การเลือกทางนั้นมันไม่ง่ายเลย โดยเฉพาะเมื่อคนที่เข้ามาเกี่ยวข้องมาจากหลาย Business Unit เช่น เมื่อเราทำเว็บขายของในทรู

<!--more-->

* BU Mobile ที่รับผิดชอบยอดขายขายมือถือมองว่าผู้ใช้ควรเลือกรุ่นต่างๆ ได้จากหน้ารายละเอียดสินค้าเพื่อความสะดวก
* BU Marketplace มองว่าสินค้าแต่ละชนิดมีหน้ารายละเอียดเป็นของตัวเองจะจัดการง่ายกว่า
* BU Promotion มองว่าสินค้าชนิดเดียวกันถ้ามีส่วนลดไม่เท่ากัน ก็ควรแยกเป็นสองรายการแล้วให้ระบบซ่อนตัวราคาแพงไว้

แต่ละทีมก็จะมีมุมที่ถูกต้องของตัวเอง ดังนั้นการที่ UX จะทำให้เลือกทางที่ตรงใจลูกค้านั้นต้องใช้พลังพิเศษ ถ้าใครอยากรู้ว่าพลังนั้นคืออะไร ใช้อย่างไร หาได้จากที่ไหน ผมอยากชวนให้มาฟังคุณปอน พูดในงาน UX Talk หัวข้อ

> UX in single project but multiple BU

คุณ [Arnon Homepirom](https://www.linkedin.com/profile/view?id=49564674) หรือคุณปอนทำงานเป็น Assistant Director ในแผนก UX ของ True Corporation ซึ่งเข็นงาน UX/UI ให้ออกมาได้มากมาย

<img src="{{ site.baseurl }}/assets/arnon_homepirom.jpg" alt="Arnon Homepirom" />

งานนี้คุณปอนจะมาเล่าว่าทำอย่างไรจะจัดการกับปัญหาที่ **งานหนึ่งงานที่มีคนช่วยดูจำนวนมาก** ได้อย่างไร และนี่อาจจะเป็นหนึ่งในตัวเฉลยว่าสีเขียวพลาดได้อย่างไร ซึ่งน่าจะเป็นบทเรียนที่ดีที่จะช่วยให้สีอื่นๆ ไม่พลาดตาม

ติดตาม Event UXTalk ตอน Enterprise ได้บน [Facebook Event UX Talk](https://www.facebook.com/events/974799639217996/) หรือซื้อบัตรเข้างานได้ที่ [EventPop.me](https://www.eventpop.me/e/55)

