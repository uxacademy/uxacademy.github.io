---
layout:           post
title:            "หนังสือ **Lean Customer Development**"
date:             2015-9-25T13:04:19+05:45
last_modified_at: 2015-9-25T05:20:00+05:45
categories:       tools
author:
  name:         Apirak
  facebook:     apirak
  twitter:      apirak
  google_plus:  apirakpanatkool
banner:           tools
image:
  file:         /images/blog/lean_customer_development_cover.jpg
  width:        300
  height:       452
tags:             ["book", "agile", "lean"]
---

ปีนี้ได้อ่านหนังสือดีๆ หลายเล่มเลยครับ หนึ่งในนั้นคือหนังสือเรื่อง Lean Customer Development ของ Cindy Alvarez

![lean customer development cover](/images/blog/lean_customer_development_cover.jpg)

เค้าเล่าถึงกระบวนการที่จะหาว่าผู้ใช้ของเราคือใคร มีนิสัยใจคออย่างไร และมีปัญหาอะไรในชีวิต ที่เราพอจะแก้ให้เค้าได้ ผมชอบกระบวนการที่เค้าแนะนำ เช่นเทคนิคในการทำ interview และเทคนิคในการสร้างสมติฐาน แต่ที่ชอบมากๆ คือในช่วงแรกของหนังสือเค้าพูดแรงๆ เพื่อให้เราลองคิดใหม่ว่า

<!--more-->

>   Without customers willing to buy, it doesn’t matter how
>   good or innovative or beautiful or reasonably priced
>   a product is: it will fail.
>
>   It make no sense, then, that we spend most of our time
>   and effort optimizing our product development process.
>   What about customer development? Shouldn’t we invest
>   at least as much time in understanding our customers,
>   their needs and pain points, and how to deliver solution to them?

ผมแปลได้ประมาณนี้ครับ

>   ถ้าผู้ใช้ไม่สนใจจะซื้อ ไม่ว่าสินค้าของเราจะดี หรือสร้างสรรค์ หรือตั้งราคาได้สมเหตุผลแค่ไหน
>   มันก็ไม่สำเร็จอยู่ดี
>
>   มันไม่เข้าท่าเลยที่เราจะยอมเสียเวลามาปรับปรุงกระบวนการพัฒนาสินค้าตัวนั้น
>   แล้วกระบวนการ "Customer Develpment" ล่ะ เราควรลงทุนเวลาให้มากที่สุดหรือเปล่า
>   เพื่อจะเข้าใจลูกค้าของเรา เพื่อให้รู้ความต้องการและปัญหาที่แท้จริงของลูกค้า
>   จะได้หาทางว่าเราจะแก้ปัญหาให้กับลูกค้าได้อย่างไร

หลายครั้งเราจะพยายามใส่พลังลงไปใน UI เพื่อทำให้มันง่าย เพื่อทำให้ตรงกับความต้องการของผู้ใช้ แต่เอาเข้าจริงแล้ว เราควรรีบใส่พลังลงไปหรือเปล่า หรือจริงๆ เราควรใส่พลังในการทำความเข้าใจผู้ใช้มากกว่านี้

ผมพบว่ายิ่งเราเข้าใจผู้ใช้ของเรามากขึ้นเท่าไหรเราก็จะทำงานน้อยลงเท่านั้น และหนทางที่เราจะเข้าใจผู้ใช้ได้ดีมากๆ ก็คือการคุยกับเค้า หรือการทดลองทำอะไรเร็วๆออกมาก่อนแล้วเอาไปให้เค้าลองใช้ดู เพื่อเรียนรู้จากผู้ใช้ให้มากที่สุด ก่อนจะลงทุนอะไรเพิ่มไปอีก

หนังสือเล่มนี้พยายามบอกว่าให้รีบหาลูกค้าให้เจอ โดยการทำอะไรง่ายๆ เช่นการออกไปคุย หรือรีบทำสินค้าออกมา หรืออะไรก็ได้ที่ทำให้เราเรียนรู้จากลูกค้ามากขึ้น อย่ามัวเสียเวลาทำให้โปรแกรมเสร็จ หรือทำให้โปรแกรมใช้ง่าย เพราะสิ่งที่สำคัญจริงๆ คือการตอบคำถามว่าเราจะแก้ปัญาให้ลูกค้าได้อย่างไร

แนะนำให้ UX และคนที่สนใจในการพัฒนาโปรแกรม บริการ หรือสินค้า ได้ลองอ่านกันดูครับ แล้วเจออะไรดีๆ ก็ลองเอามาเล่าให้กันฟังนะครับ... หรือจะไปเล่าบน [group ux.in.th บน facebook](https://www.facebook.com/groups/ux.in.th) ก็ได้ครับ