---
layout: post
title:  ใครๆก็บินไปญี่ปุ่น
date:   2015-10-12 21:26:40
categories: realworld
author: Vilavan
banner: airport.jpg
image: /images/blog/jui_japan_omoto.png
---


เมื่อหลายเดือนก่อนได้อ่านหนังสือเรื่อง เยอรมันซันเดย์ เป็นหนังสือที่กล่าวถึงเเนวความคิดของคนในเเต่ละที่ ที่ส่งผลทำให้เกิดเป็นวัฒนธรรมของชนชาตินั้นๆ

ปกตินึกถึงญี่ปุ่นคือ สารภาพตามความจริงคือไม่ได้เป็น Big Fan ประเทศนี้เท่าไรเพราะรู้สึกว่าคนที่นี้เรียบร้อยเกิ๊นไม่ฮาฮาเหมือนคนชาติอื่นๆที่เคยเจอมาก เเต่พอมาอ่านเจอบทหนึ่งของหนังสือกล่าวไว้ว่า

> ญี่ปุ่นประเทศที่มีงานบริการดีที่สุดในโลกทำไมถึงไม่รับทิป
 
ตะลึง ตึ่ง โป๊ะ เห้ย!! ไม่เคยรู้มาก่อน คือปกติเที่ยวแบบแนวประหยัดเงินทองหายาก ฉะนั้น คือไม่ทิปจ๊ะ เลยไม่รู้มาก่อน หนังสือเล่าให้ฟังว่าถึงสาเหตุก็คือ คนญี่ปุ่นยึดถือคำนี้เป็นคติประจำใจไว้ว่า

![มองไม่เห็นด้วยตา](/images/blog/jui_japan_omoto.png)

<!--more-->

ซึ่งเเปลรวมเเล้วคือ

> การดูแลเอาใจใส่แบบ คิดถึงจิตใจของผู้รับบริการอย่างแท้จริง

อ่านประโยคนี้เเล้วอ้าปากค้าง ระลึกขึ้นได้ว่านี้มัน UX ชัดๆ จากนั้นรู้สึกอินกับ ญี่ปุ่นขึ้นมาเลย

เล่ามายาว มาก็คือ เมื่อเดือนที่เเล้วได้ติดสอยห้อยตามพี่ชายไปทำงานที่ญี่ปุ่น ปกติส่วนมากคนเดินทางไปจะลงที่สนามบิน นาริตะ แต่ครั้งนี้ได้มีโอกาศเปลี่ยนเครื่องไปขึ้นที่ สนามบินฮาเนดะ ตอนแรกในใจคิดว่าคงเป็นสนามบินเล็ก เก่า บินภายในประเทศ อารมณ์ดอนเมืองเเน่เลย แต่ปรากฎว่าไปรอบนี้รักสนามบินนี้ขึ้นมารองจากสนามบินที่ Barajas ที่ Madrid,Spain เลย

ลองจินตนาการดูนะค่ะ เวลาเดินทางคนทั่วไปอย่างเราๆถ้าไม่ได้เป็นแอร์ นักบิน นักธุระกิจ หรือ ดารา(อารมณ์งานโชว์ตัวเยอะ) เราคงไม่ค่อยได้เดินทางไปสนามบินต่างๆ ในต่างประเทศซ้ำเดิมๆ กันบ่อยๆ ดังนั้น หัวใจสำคัญของนักเดินทางมีอยู่ไม่เยอะเช่น transit เครื่อง, check-in, sequrity check, ช้อปปิ้ง นั่งเปื่อยรอหน้าเกท ห้องน้ำ คือ สรุปก็คือ “เวลา" เพราะไม่มีใครอยากตกเครื่อง (จุ๊ยเคยตกมาเเล้ว รอบหน้าจะมาเล่าให้ฟัง) ดังนั้น เวลาจะทำให้เกิดอะไรกับนักเดินทางได้บ้าง เช่น เมื่อเกิดความไม่เคยชินกับสถานที่ใหม่ๆ และในบางครั้งต่างชาติ ต่างภาษา แล้วนักเดินทางต้องทำขั้นตอนต่างๆภายในเวลาที่กำหนด พร้อมข้าวของสัมภาระ และรายการฝากหิ้วของใน Duty fee ของเพื่อนอีกมากมาย สิ่งที่เกิดขึ้นคือ เราล่ก หลง หาอะไรไม่เจอ ป้ายบอกทางเป็นสิ่งที่สำคัญมากๆ ในหลายๆ สนามบิน มีการออกแบบโดยคำนึงถึงประสบการณ์ของนักเดินทางไว้อย่างดีมาก สนามบิน HANEDA ก็เช่นกัน

ความประทับใจเเรก คือ **ป้ายการบอกทางที่ดีมากชัดเจน และเชื่อมต่อในหลายๆ touchpoint**

![Airport](https://dl.dropboxusercontent.com/u/1117856/ux.in.th/jui_japan_ana.jpg)

จากจุดนี้ที่จอมีการเเสดงตำแหน่ง you are here ได้ดีมาก (ประสบกับปัญหานี้ในหลายๆ mapในหลายที่ตามห้างมาก เพราะหลงทางอยู่เเล้ว ยังจะหาตำแหน่งตำเองบนแผนที่ไม่เจออีก) การทำให้ทราบว่าเราอยู่บริเวณไหนชัดเจนทำให้เราสามารถคำนวณเวลาการเดินไปยังเค้าเตอร์เช็คอินได้ง่าย

ต่อมาก พอเงยหน้าข้างบนเพดานก็จะเจอกับป้ายนี้ คือยังไงเราต้องรู้แน่นอนว่าเราอยู่บริเวณไหนของสนามบินแล้ว

![AirportB](https://dl.dropboxusercontent.com/u/1117856/ux.in.th/jui_japan_airport_b.jpg)

ชายตามาอีกนิดหน่อย ก็เจอเจ้าตู้หน้าตาประหลาดกรี๊ดกร๊าดไม่ได้เที่ยวนานพึ่งเคยเห็นค่ะ มันคือตู้เชคอินกระเป๋าอัตโนมัติ เกร๋มากเลย ลดคนได้เยอะเอาความสามารถของพนักงานประจำเคาเตอร์ไปทำงานส่วนอื่นดีมากๆเลยค่ะ

![Airport Fast Travel](https://dl.dropboxusercontent.com/u/1117856/ux.in.th/jui_japan_airport_box.jpg)

![Airport Fast Travel 2](https://dl.dropboxusercontent.com/u/1117856/ux.in.th/jui_japan_airport_box_box.jpg)

![Airport Line](https://dl.dropboxusercontent.com/u/1117856/ux.in.th/jui_japan_airport_line.jpg)

ทุกคนเข้าแถวดูเรียบร้อย แถมด้วยโต๊ะบริการถุงใส่ข้าวของต่างให้เรียบร้อยช่างคิดมาละเอียดจริงๆ

ต่อมาเป็นรายละเอียดเล็กๆน้อยที่เค้า ใส่ลงไปในงานออกแบบได้เข้าถึงวัฒนธรรมการเป็นอยู่ของคนประเทศเค้าจริงๆคือ ที่วางกระเป๋าค่ะ มันถูกให้อยู่ในทุกหน้าเคาเตอร์และตู้kioskเลยทีเดียว

![Airport self service](https://dl.dropboxusercontent.com/u/1117856/ux.in.th/jui_japan_self_service.jpg)

![Airport ANA counter](https://dl.dropboxusercontent.com/u/1117856/ux.in.th/jui_japan_airport_counter.jpg)

ที่วัดขนาดของกระเป๋าที่ทำออกมาสวยงาม และสอนผู้ใช้ไปในตัว คือในหลายๆสนามบิน และสายการบินที่เป็น low cost airline โดยมากเเล้วจะให้บินฟรีพร้อมกระเป๋าหิ้วขึ้นเครื่อง 1 ใบค่ะ แต่ที่เคยเจอมา มักจะขึ้นรูปด้วยโครงเหล็กเเล้ววัดว่ากระเป๋าใบนี้จะฟรีหรือไม่ด้วยการกดกระเป๋าลงไปถ้ากดลงก็ผ่านได้ แต่กดไม่ลงก็ไปจ่ายเงิน

ถ้าวัดกันที่ฟังก์ชันการทำงานแบบที่เล่าไปเมื่อกี้จริงๆก็ดีนะค่ะเผื่อเจอลูกค้าจอมตื๊ดจะไม่ยอมจ่ายเงินก็น่าจะจัดการกับลูกค้าเหล่านั้นได้ดี แต่การที่ของญี่ปุ่นทำแบบนี้ก็สะท้อนให้เห็นถึงอารยธรรม และการเคารพกฎของคนในประเทศเค้าดีค่ะ ส่วนนี้ก็นานาจิตตัง **แต่ร่ายยาวมาคือจริงๆ แค่ชอบดีไซน์เท่านั้นแหละค่ะ** เหตุผลร้อยแปดเอามาช่วยสนับสนุนค่ะ :)

สุดท้ายประทับใจสุดๆ ประเด็นนี้ไม่ค่อย UX เท่าไรเเต่เป็บความชอบส่วนตัวคือ การจัด ลำดับความสำคัญของนักเดินทาง จริงคงเป็นเรื่องของการสื่อสารออกมาก

ในไทยนั้นเราอาจจะเจอช่อง fast track หรือ piority pass ของผู้โดยสารที่เดินทางด้วยชั้น Business class หรือ  fist class การจ่ายเงินมากกว่าและได้บริการที่มากกว่าไม่ใช่เรื่องผิดค่ะ

แต่การสื่อสารออกมานั้นเป็นมุมที่ต่างกัน ของที่ญี่ปุ่นนั้น ในรูปแบบแบบเดียวกัน เค้าจะสื่อสารออกมาว่าเป็นช่องทางของ frequence traveller ซึ่งในมุมมองจุ๊ยแล้วชอบโดยส่วนตัวเพราะเป็นการแสดงออกให้เห็นว่า ถ้าคุณเป็นนักเดินทางขาประจำ คุณอาจเป็นนักธุระกิจ หรือนักเดินทางมืออาชีพ (เหมือนหนังเรื่อง up in the air) ซึ่งการได้รับการบริการfast track ดูไม่ใช่เรื่องแปลกและดูน่ารัก กว่าการสื่อสารออกมาในเชิงการบริการเหนือระดับ เพราะหากมองกลับกัน ทุกคนคือลูกค้า และหากเรารักในงานบริการเเล้ว จ่ายน้อย จ่ายมาก ใหญ่ หรือเล็ก ผู้ให้บริการก็รักพ่อแม่พี่น้องเท่ากันทุกคนแบบนี้น่าจะดีกว่า ดังวลีเด็ดของพี่ๆๆชาวญี่ปุ่นว่า  โอโมเต๊ะนาชิ หรือแปลเป็นไทยได้ว่า **"การดูแลเอาใจใส่แบบ คิดถึงจิตใจของผู้รับบริการอย่างแท้จริง”** ค่ะ

เกร็ดเล็กๆน้อยๆของสนามบินฮาเนดะค่ะ สนามบินฮาเนดะ เป็นสนามบินในกรุงโตเกียวของประเทศญี่ปุ่น โดยส่วนมากแล้วจะเป็นเที่ยวบินภายในประเทศ และเป็นสนามบินที่ Busy เป็นอันดับสองในเอเชียเราเลยที่เดียว แถมด้วยดีกรี่ความ Busy ระดับโลกไว้ที่อันดับ 4 ของโลก โอ้วว้าว
