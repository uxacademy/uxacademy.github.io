---
layout:           post
title:            "วัดความเป็น UX ของตัวเรา"
date:             2015-4-17T13:04:19+05:45
last_modified_at: 2015-4-17T05:20:00+05:45
categories:       study
author:
  name:         Apirak
  facebook:     apirak
  twitter:      apirak
  google_plus:  apirakpanatkool
banner:           study
image:
  file:         /assets/1429233244_thumb.png
tags:             ["assesment", "measurement", "skill"]
---


> “ความสามารถด้าน UX มีแค่ไหนแล้ว”

เป็นคำถามที่คนทำหรือคนที่ศึกษาด้าน UX มักมีขึ้นในใจ เพราะผลลัพธ์ของมันไม่ค่อยชัด เริ่มต้นเราอาจจะคิดว่า UX คือการออกแบบให้ใช้งานได้ง่ายถ้าใครออกแบบมาแล้วใช้งานได้ง่าย เข้าใจได้ทันทีนั่นคือมีความรู้ด้าน UX แล้ว ซึ่งถูกต้องสำหรับการเริ่มต้นครับ

ถ้าเราเริ่มวาดภาพแล้วออกมาสวยคนดูแล้วรู้ว่าเป็นภาพอะไรก็ถือว่าเรามีความรู้ความสามารถด้านการวาดภาพแล้ว แต่จริงๆ การวาดภาพยังมีเทคนิคและแนวทางในการวาดอีกมากมาย แม้แต่แนวทางแบบตามใจตัวเอง และแนวการวาดตามโจทย์ ก็มีกระบวนการคิดที่ไม่เหมือนกัน

![]({{ site.baseurl }}/assets/1429233244_thumb.png)

ในการทำงานด้าน UX ให้ดีก็มีพื้นฐานความรู้อยู่หลายอย่าง เท่าที่อ่านมาเค้าแบ่งใหญ่ๆ ออกเป็นสามข้อ

<!--more-->

1.  **Understanding**: คือทักษะในการทำความเข้าใจคน ทั้งผู้ใช้และผู้ให้โจทย์ รวมทั้งทักษะในการหาหนทางที่จะเข้าใจด้วย
2.  **Definition**: คือทักษะในการออกแบบเนื้อหานั้นเอง ทั้งการออกแบบบริการ ออกแบบลำดับของข้อมูล ออกแบบการโต้ตอบ ออกแบบสิ่งของ
3.  **Communication**: คือทักษะในการทำให้คนในทีมหรือผู้ใช้เข้าใจสิ่งที่เราต้องการสื่อ

ที่แบ่งเป็นสามข้อก็ไม่ใช่ว่าเราควรจะเก่งไปในทางใดทางหนึ่งในสามข้อนี้ แต่เป็นแค่การแสดงให้เห็นว่าคนทำ UX นั้นควรมีอะไรอยู่ด้านในบ้าง

ที่นี้ในแต่ละข้อจะแยกเป็นเนื้อหาย่อยๆ อีกรวมทั้งหมด 12 ข้อ แต่ละข้อก็ไม่ใช่ว่าจะอยู่ในหัวข้อใดข้อหนึ่งอย่างชัดเจน ดังนั้นก็ไม่ต้องคิดมากครับ เอาเป็นว่าเราลองดูว่าเนื้อหาในแต่ละข้อเลยละกัน

1.  **Human Factors**: ความรู้ด้านพฤติกรรมของมนุษย์ หรือความรู้ด้านการออกแบบให้ผู้ใช้สบายลดความเครียด (Ergonomic)
2.  **Usability Engineering**: ความรู้ในการออกแบบหน้าจอให้เหมาะกับการใช้งาน เช่น รู้ตำแหน่งของวัตถุที่คนคาดว่าจะเจอ หรือรู้ว่าการจัดวางหน้าจอแบบไหนจะทำให้ผู้ใช้ทำงานได้เร็วที่สุด เป็นต้น ส่วนมากจะเป็นเรื่อง Human-computer-interaction

3.  **Design Research**: ความรู้ด้านการออกแบบวิธีการทำความเข้าใจผู้ใช้ เช่นการทำ Shadowing, Wizard of oz หรือ Card sort analytic เป็นต้น

4.  **Information Architecture**: ความรู้ในการจัดการข้อมูลให้เป็นระบบระเบียบตามลำดับชั้น ตามลำดับความสำคัญ หรือตามลำดับที่ผู้ใช้ควรจะได้เจอ หรือตามลำดับการเล่าเรื่องเพื่อส่งให้ผู้ใช้รู้สึกตามที่เราต้องการ

5.  **Interaction Design**: ความรู้ในการออกแบบเพื่อโต้ตอบกับผู้ใช้ โดยคำนึงถึงสภาพแวดล้อม ระบบโดยรวม ส่งให้ผู้ใช้เข้าใจหรือมีความรู้สึกตามที่ออกแบบไว้

6.  **Industrial Design**: ความรู้ในการพัฒนาสิ่งของ โดยเฉพาะในเรื่องของการผลิตแบบจำนวนมากๆ

7.  **Service Design**: ความรู้ในการออกแบบบริการ โดยเน้นไปที่การปรับปรุง การสื่อสาร ระบบพื้นฐาน สิ่งของต่างๆ หรือแม้แต่คนที่มีผลต่อบริการ เพื่อให้บริการนั้นดีขึ้น

8.  **Information Design**: ความรู้ในการทำให้ข้อมูลนั้นถูกนำเสนอในรูปแบบที่ง่ายต่อการนำไปใช้งานต่อ เช่นการทำ Data Visualization หรือการทำ Infographic เป็นต้น

9.  **Visual Design**: ความรู้ในการออกแบบภาพ สัญลักษณ์ เพื่อใช้ในการสื่อสาร

10.  **Branding**: ความรู้ในการสร้างชื่อ รูปภาพ หรือวัตถุ ที่ทำให้ผู้คนจดจำ เน้นไปในด้านการสื่อสารและสร้างความเชื่อถือกับลูกค้า

11.  **Technical Communication**: ความรู้ในการสื่อสารด้านเทคนิคเฉพาะทาง เช่นดาตาเบส การพัฒนาโปรแกรม กระบวนการพัฒนาโปรแกรม หรือขั้นตอนในการผ่าตัด เป็นต้น

12.  **Content Management**: ความรู้ในการจัดการเนื้อหาในระบบคอมพิวเตอร์ เช่น การใช้ระบบ CMS หรือการจัดการข้อมูลด้วยระบบ DAM เป็นต้น

จริงๆ ผมก็ไม่ใช่ผู้เชียวชาญในแต่ละสาขานะครับ โอกาสที่จะนิยามได้ถูกต้องก็ไม่มากนัก แต่ที่ต้องการทำคือจะพยายามแยกให้แต่ละความรู้มันไม่โยงกันจนเกินไปให้แต่ละสาขามีพระเอกของตัวเอง เพราะจริงๆ แล้วมันก็เกี่ยวกันไปหมด เช่นการจะทำ Visual Design ให้ดีก็ต้องมีความรู้ด้าน Information Design ด้วย เป็นต้น ถ้าใครที่คิดว่ามีนิยามที่ตรงกว่าฝากช่วยบอกด้วยครับ

หลังจากนี้เราลองมาดู Skill ของตัวเราเองบ้างครับ ผมเสนอให้ลองทำใน [http://uxmastery.com/ux-self-assessment-sundial/](http://uxmastery.com/ux-self-assessment-sundial/)

![]({{ site.baseurl }}/assets/1429233567_thumb.png)

โดยให้ลองตั้งข้อที่เรามีความรู้มากที่สุดให้มีคะแนนสูงๆ และหาข้อที่ไม่มั่นใจให้มีคะแนนต่ำๆ จากนั้นข้อที่เหลือก็ให้ใช้สองข้อนี้เป็นตัวเทียบ

ผลลัพธ์ที่ได้จะเป็นของตัวเราเองว่าเรานั้นถนัดในด้านไหน และควรพัฒนาในด้านใด ซึ่งเป็นผลของเราคนเดียวครับไม่ได้เอาไปเทียบกับคนอื่น

นอกจาก Knowledge แล้ว ยังไม่ส่วนที่เป็น Soft Skill ของ UX ด้วยไว้มาเล่าต่ออีกทีนะครับ

ที่มา:
[http://uxmastery.com/ux-skills-stack/](http://uxmastery.com/ux-skills-stack/)
[http://deviseconsulting.com/defining-ux/](http://deviseconsulting.com/defining-ux/)
