---
layout:           post
title:            "Outlook New look พื้นที่ทำงาน"
date:             2015-8-3T13:04:19+05:45
last_modified_at: 2015-8-3T05:20:00+05:45
categories:       case-study UI
author:
  name:         Apirak
  facebook:     apirak
  twitter:      apirak
  google_plus:  apirakpanatkool
banner:           case-study
image:
  file:         /assets/Screen+Shot+2555-08-04+at+7.51.59+PM.png
tags:             ["metro", "outlook"]
blogger_self: https://www.blogger.com/feeds/164893737343921889/posts/default/9151613364048242708
---


โปรแกรม mail กลายเป็นโปรแกรมสำคัญเพื่อให้ ecosystem ของทั้่ง google, microsoft และ apple สมบูรณ์ ดังนั้นเราจึงสามารถวิเคราะห์ยุทธศาสตร์ที่แต่ค่ายวางแผนไว้ได้โดยผ่านโปรแกรม Mail ที่ทั้งสามค่าส่งออกมา

ล่าสุดทาง Microsoft ปรับปรุง Outlook เพื่อให้เข้ากับแผน "Metro" ที่ได้วางเอาไว้

[![image]({{ site.baseurl }}/assets/Screen+Shot+2555-08-04+at+7.51.59+PM.png)](http://3.bp.blogspot.com/-qjzKVuP3blg/UB0bBwfYeQI/AAAAAAAB9-0/zHgpFqp4Q7o/s1600/Screen+Shot+2555-08-04+at+7.51.59+PM.png)

การเปลี่ยนจาก Transitional web ไปเป็น Web application เป็นความกล้าที่เข้ากับยุคสมัย หลายคนคิดว่าการทำแบบนั้นทำให้ web ใช้ยากขึ้น แต่ต้องอย่าลืมว่าคนในยุคนี้ถูกสอนให้ใช้ Application และ Web application มาระยะนึงแล้ว การเปลี่ยนแปลงครั้งนี้จึงไม่ได้สร้างความตกใจ แต่ทำให้เกิดความพึงพอใจมากกว่า

<!--more-->

ยิ่งหน้าจอแบบ Metro บังคับให้ Microsoft ตัดความฟุ่มเฟือยทิ้งไปทั้งหมด ไม่ว่าจะเป็น Logo Microsoft, Banner ด้านบน, Menu ที่เชื่อมไปยังบริการอื่นๆ, การ custom photo themes, ช่องค้นหาของ bing ทั้งหมดถูกตัดออกจน Outlook เรียบร้อยมากขึ้น ดูสมกับเป็น Metro และที่สำคัญคือมันช่วยลดระยะเวลาในการเรียนรู้ของผู้ใช้ลงไปได้มาก

แต่ถ้าเทียบกับคู่แข่งทั้ง Google และ Mac ผมมองว่าจุดยืนของ Microsoft เป็นจุดที่ต้องทำการบ้านหนักกว่าคู่แข่งทั้งสองมากๆ

[![image]({{ site.baseurl }}/assets/Screen+Shot+2555-08-04+at+8.11.57+PM.png)](http://1.bp.blogspot.com/-Uowb80S-vHI/UB0fxNRdBHI/AAAAAAAB9_E/Wvb6QF_42bU/s1600/Screen+Shot+2555-08-04+at+8.11.57+PM.png)

เมื่อลองเทียบกับ Google จะเห็นว่า Google ยังคงความเป็น web เอาไว้ และ แยกหน้าจอ Subject ออกจากหน้าจอเนื้อหา mail ทำให้สามารถแสดงข้อมูลของ Mail เยอะในแบบที่คนที่ใช้ Mail แบบ Hardcore ต้องการ

[![image]({{ site.baseurl }}/assets/Screen+Shot+2555-08-04+at+8.12.09+PM.png)](http://3.bp.blogspot.com/-6k3eYTB6SRI/UB0fzgi5JHI/AAAAAAAB9_U/-nwF9pVZH-w/s1600/Screen+Shot+2555-08-04+at+8.12.09+PM.png)

สำหรับ Apple  จะมีหน้าตาเป็น Application ชัดเจน โดยเน้นเอา Element ต่างๆ ของ Application ในไว้บนเว็บ ตัดตัวหนังสือ และคำสั่งออกไปเป็นจำนวนมาก คงเหลือไว้แต่คำสั่งที่ใช้กันบ่อยๆ อันไหนที่ไม่ค่อยได้ใช้ก็จะซ่อนเอาไว้ และจะใช้ได้ก็ต่อเมื่อเป็นผู้ใช้เริ่มเรียนรู้มากขึ้น เช่น เราสามารถเลือก mail ทีละหลายๆ อันได้ แต่ต้องกด shift หรือ control ค้างไว้ เป็นต้น Apple จึงเหมาะกับผู้ใช้ตามบ้าน ไม่ใช้คนที่ใช้ Mail จริงๆ จังๆ

[![image]({{ site.baseurl }}/assets/Screen+Shot+2555-08-04+at+8.12.04+PM.png)](http://4.bp.blogspot.com/-4PTBSKnGPCI/UB0fyedwmlI/AAAAAAAB9_M/LojU25BaGZ0/s1600/Screen+Shot+2555-08-04+at+8.12.04+PM.png)

จากการออกแบบที่ดูยากก็ไม่ยาก ง่ายก็ไม่ง่ายนักเราเลยเดาว่า Outlook ต้องการให้ทั้งผู้ใช้ตามบ้าน และผู้ใช้แบบ Hardcore สามารถใช้ได้ทั้งคู่ คือทั้งสองคนต้องมีความสุขกับ ​Outlook ไม่ว่าคุณจะส่ง Mail วันละแค่สองสามฉบับ หรืองานของคุณคือการส่ง mail ทั้งวัน Outlook จึงดูกึ่งๆ ไม่เป็นทั้ง Pro และ Home

ทีนี้เราลองมาดูผลลัพธ์ที่เกิดจากจุดยืนที่แตกต่างกันของทั้งสามค่ายกัน เริ่มจากพื้นที่ใช้งานก่อน เพราะพื่นที่อ่านของตัว Mail เป็นตัวสำคัญที่บอกว่า กลุ่มเป้าหมายของคุณมี Content ส่วนใหญ่เป็นอะไร

[![image]({{ site.baseurl }}/assets/gmail_space.png)](http://3.bp.blogspot.com/-Aqw6W7UryAk/UBzM7Rx28gI/AAAAAAAB9-U/zglNXGe_S4w/s1600/gmail_space.png)

Google มีพื่นที่แนวกว้าง ไม่เหมาะกับ วีดีโอ และรูปภาพ แต่น่าจะเหมาะสำหรับการอ่าน Text โดยยอมแลกพื้นที่ด้านบนเพื่อแสดงความเป็น Google ผ่าน search ขนาดใหญ่ คน google อาจจะคิดว่ากลุ่มเป้าหมายของเค้าเป็นคนจอใหญ่ ไม่ใช่คนที่ใช้จอเล็กๆ กว้างๆ ซึ่งปกติพวก Pro มักมีจอใหญ่

[![image]({{ site.baseurl }}/assets/icloud.png)](http://1.bp.blogspot.com/-pWApOX0DQQ8/UBzM89a6JwI/AAAAAAAB9-c/46MzpO41e3Y/s1600/icloud.png)

Apple ให้ความสำคัญกับพื่นที่เนื้อหา Mail เป็น  50% ของจอ และแทบจะเป็นสี่เหลี่ยมจัตตุรัส แสดงว่าเน้นข้อมูลที่เป็นรูปภาพ หรือ Multimedia มากกว่า Text ทำให้คิดว่า iCloud เหมาะกับผู้ใช้บ้านๆ ที่เน้นส่งรูปหากันมากกว่า

[![image]({{ site.baseurl }}/assets/outlook_space.png)](http://2.bp.blogspot.com/-onAtuG54gbE/UBzM-EulZ7I/AAAAAAAB9-k/QMCM42mGos8/s1600/outlook_space.png)

Microsoft มีขนาดของพื้นที่น้อยที่สุด แต่ก็มีขนาดเป็นสี่เหลี่ยมเช่นเดียวกัน ก็พอจะเดาได้ว่าเน้น Multimedia เหมือนกัน แสดงว่าตั้งจะจับกลุ่มบ้านๆ ด้วย แต่ก็ไม่ได้ทิ้งกลุ่ม Pro เพราะถ้าสังเกตุในช่องแสดงเนื้อหา Mail จะมีส่วนที่เป็นข้อมูลประกอบ Mail สูงเป็น 1 ใน 5 ของเนื้อที่เลยทีเดียวครับ

ผมไม่แน่ใจว่า Default ของการแสดงผลบน Outlook เป็นแบบในภาพ หรือเป็นแบบสลับ list กับ detail แต่อย่างไรก็ตามเมื่อ Microsoft คิดจะจับทั้งสองตลาดจึงต้องทำการบ้านมากกว่าอีกสองค่าย และต้องคิดให้หนักเพื่อที่จะซ่อน feature จากกลุ่มผู้ใช้ตามบ้าน และแสดง feature เหล่านั้นกับกลุ่ม Pro

_ส่วนตัวผมมีความสุขกับการใช้ gmail เพราะมี function ครบและ function ต่างๆ มันกระจายอยู่ตาม content ที่มันจะ action ด้วย จึงทำให้หาง่าย ติดที่มันให้พื้นที่ใช้งานน้อยมากทำให้ขัดใจอยู่เสมอโดยเฉพาะตอนดูรูป ส่วนของ mac ผมสามารถใช้ Application ได้สะดวกกว่า จึงไม่ค่อยเปิด iCloud ขึ้นมาใช้ครับ_
