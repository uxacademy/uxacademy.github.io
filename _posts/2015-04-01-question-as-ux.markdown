---
layout:           post
title:            "ถามอย่าง UX"
date:             2015-4-1T13:04:19+05:45
last_modified_at: 2015-4-1T05:20:00+05:45
categories:       study
author:
  name:         Apirak
  facebook:     apirak
  twitter:      apirak
  google_plus:  apirakpanatkool
banner:           study
image:
  file:         "/assets/1429233244_thumb.png"
tags:             ["question", "ux"]
---


วันนี้ไปเจอบทความของ Jason Grant บนเว็บ [uxmovement.com](http://uxmovement.com/thinking/the-art-of-questioning-as-a-ux-skill/ "The art of questioning as a UX Skill") เค้าเขียนบทความเกี่ยวกับการตั้งคำถามสำหรับคนที่เป็น UX โดยคุณ Grant ได้ไปอ่านหนังสือ [A More Beautiful Question](http://amorebeautifulquestion.com/ "a more beautiful question") ของ Warren Berger เค้าเลยเอามาต่อยอด ส่วนผมอ่านแล้วชอบผมเลยขอเอามาเล่าต่อเป็นภาษาไทย (เอาตามที่เข้าใจนะครับ... ไม่อยากบอกว่าแปลเพราะคงแปลไม่ตรงเท่าไหร)

ในหนังสือบอกว่าทักษะการตั้งคำถามเป็นทักษะที่เด็กสามารถทำได้ดีมากๆ  เพราะเด็กยังไม่ได้พัฒนา “Mental model” จึงยังไม่มีความคิดว่าอะไรควรเป็นอะไร ดังนั้นเด็กจึงตั้งคำถามกับทุกอย่าง (ไม่มีอะไร Makesense สำหรับเด็ก) แต่พอเราผ่านระบบการศึกษาเราก็เริ่มสงสัยน้อยลง

[![]({{ site.baseurl }}/assets/1427816582_thumb.png)](https://www.ux.in.th/wp-content/uploads/2015/03/1427816582_full.png)

นาย Berger บอกว่าคำถามที่สร้างนวัตกรรมออกเป็น 3 แบบ

<!--more-->

# คำถาม 3 แบบ

### Why? ทำไม?

ทำไมสิ่งนั้นถึงต้องเป็นแบบนั้น? เราพลาดอะไรกันไปหรือเปล่า? สิ่งที่เราเข้าใจมันเป็นแค่สมติฐานหรือข้อเท็จจริงแล้ว? การตั้งคำถามว่า "ทำไม?” เป็นการพยายามท้าทายสมติฐานเดิมๆ ยกตัวอย่างเช่น คำถามจากลูกของนาย Edwin Land ว่า “ทำไมเราต้องรอ เพื่อที่จะได้ดูรูปด้วย” Land เลยตอบลูกด้วยการสร้างกล้อง Polaroid 

[![]({{ site.baseurl }}/assets/1427734795_thumb.jpeg)](https://www.ux.in.th/wp-content/uploads/2015/03/1427734795_full.jpeg)

### What if…? จะเป็นอย่างไร ถ้า...

คำถามนี้จะเป็นจุดเริ่มของ idea โดยเราลองคิดอะไรที่ไม่ปกติดู ลองเพิ่มหรือลดองค์ประกอบเผื่อจะมีอะไรน่าสนใจมากขึ้น อย่างเช่นคำถามของ H.B. Reese คนที่คิด Peanut Butter Cups ได้ลองตัวเองว่า “จะเป็นอย่างไรนะ ถ้าเราผสมใส่เนยถั่วกับช็อกโกแลตเข้าด้วยกัน"

[![]({{ site.baseurl }}/assets/1427734851_thumb.jpeg)](https://www.ux.in.th/wp-content/uploads/2015/03/1427734851_full.jpeg)

### How? อย่างไร?

นี่เป็นจุดเริ่มต้นของสมติฐานที่สามารถนำไปทดสอบได้ ปกติแล้ว Prototype จะเกิดขึ้นตรงนี้ละ คือเมื่อเราเริ่มหาทางไปให้กับแนวคิดของเราได้ ตัวอย่างที่เค้ายกมาก็คือโครงการ Google Glass ที่ทีมได้ลองสร้าง prototype ขึ้นมาภายในเวลา 45 นาที แล้วค่อยดูว่าผลเป็นอย่างไร 

[![]({{ site.baseurl }}/assets/1427818008_thumb.jpeg)](https://www.ux.in.th/wp-content/uploads/2015/03/1427818008_full.jpeg)

# คำถามในบริบทของ UX Design

สำหรับคนทำ UX ตอนนี้เราเริ่มเห็นพื้นฐานของการตั้งคำถามละว่าอะไรเป็นคำถามที่ควรถาม และอะไรเป็นการสร้างสมติฐานที่ท้าทาย ถ้าใครเคยทำงานออกแบบหรือพัฒนาโปรแกรมเราจะรู้ว่าเราควรเข้าใจผู้ใช้ให้ถ่องแท้จนเห็นปัญหาที่แท้จริงของผู้ใช้ก่อน เพราะการเข้าใจปัญหาอย่างลึกซึ้งจะช่วยให้เราจัดการปัญหาได้ดีขึ้น

แต่ลูกค้าของเรามักไม่ได้คิดไปในทางเดียวกับเรา ต่อไปนี้เป็นตัวอย่างคำถามจากลูกค้าที่มักจะสร้างปัญหาให้แล้ว แต่ถ้าเราตั้งคำถามกลับดีๆ เราจะสามารถใช้มันเป็นโอกาสในการปรับกระบวนคิดของเค้าได้

#### Ex.1 เรารู้อยู่แล้วว่าลูกค้าของเราเป็นอย่างไร เราไม่จำเป็นต้องวิจัยลูกค้า หรือทำ user testing ก็ได้

เป็นเรื่องปกติมากที่ลูกค้าของเรามักคิดว่าเค้าเข้าใจลูกค้าของเค้าอยู่แล้วว่าเป็นคนอย่างไร การที่เราจะรู้ว่าเค้าเข้าใจจริงหรือเปล่าก็ให้ลองกลับความเข้าใจไปเป็นคำถามดู จาก “เรารู้อยู่แล้วว่าลูกค้าต้องการทำ XYZ...” ให้ลองกลับเป็น “เรารู้ได้อย่างไรว่าลูกค้าต้องการทำ XYZ? ทำไมลูกค้าถึงเลือกทำแบบนี้ก่อนอย่างอื่น”  เมื่อเราลองกลับคำถามแล้วใส่ **“ทำไม”** ลงไป จะเป็นการกระตุ้นให้ลูกค้าได้คิด สุดท้ายแล้วจะทำให้เกิดเราเข้าใจปัญหาได้ลึกซึ้งพอที่จะเริ่มแก้

#### Ex. 2 เรารู้ว่าลูกค้าต้องการ app และเราต้องการแค่ partner ที่เข้ามาออกแบบมัน

ก่อนจะตัดสินใจแก้ปัญหาตามที่วางเอาไว้ เราควรจะได้เปิดใจให้กับทางเลือกอื่นๆ ด้วย โดยอาจจะใช้คำถาม “what if... หรือ จะเป็นอย่างไร ถ้า...” โดยเราจะลองคิดโดยไม่คำนึงถึงข้อจำกัดต่างๆ หรือแบบแผนที่เคยใช้ แล้วลองหาทางออกหลายๆ แบบดู

คำถาม “จะเป็นอย่างไร ถ้า...” จะน่ากลัวสำหรับบริษัทที่มีแบบแผนในการแก้ปัญหาที่ชัดเจนแล้ว ตรงกันข้ามกับ Startup ที่พยายามฉีดตัวเองออกไปจากแนวคิดเดิมๆ

#### Ex. 3 ตอนนี้เรารู้ปัญหาแล้ว เราต้องการลงรายละเอียด เพื่อพัฒนา Beta ภายใน 3 เดือน

หลังจากคำถาม “จะเป็นอย่างไร ถ้า...” ทีมน่าจะมีแนวโน้มที่จะตกผลึกแนวทางแก้ปัญหาแล้ว แต่จริงๆ แล้วแนวทางแก้ปัญหาที่ได้จากคำถาม “จะเป็นอย่างไร ถ้า...” มักเป็นแค่สมติฐาน ซึ่งควรได้รับการทดสอบเพื่อให้มั่นใจในผลลัพธ์ที่ตามมาให้มากขึ้นก่อน

ในขั้นตอนต่อไปจึงเป็นของคำถาม “อย่างไร” เพื่อการทดสอบสมติฐาน ดังนั้นทีมจึงควรจะสามารถขยับขยายเวลาเพื่อให้มีเวลาสำหรับการพัฒนาต้นแบบเพื่อเอาไปทดสอบ โดยต้นแบบนี้ควรจะราคาถูกมาก และใช้เวลาในการพัฒนาน้อยที่สุด (จะได้ fail fast) เพราะเราไม่อยากเจอปัญหาหลังจากลงทุนราคาแพงไปแล้ว

# คำถามในโลกธุรกิจ

ในบริษัทที่ทันสมัยเรามักได้ยินคำยอดฮิตว่า “คิดนอกกรอบ” อยู่เสมอ นั้นก็เพราะปกติแล้วเค้าคิดอยู่ในกรอบและมีแนวโน้มที่จะกลัวคำถามเลยพยายามให้คนคิดนอกกรอบ ดังนั้นถึงเค้าจะพูดว่าให้ “คิดนอกกรอบ” แต่นโยบายกลับให้รางวัลโดยวัดผลที่ประสิทธิภาพของงาน และลงโทษกับคนที่ตั้งคำถามมาก (ช่วงแรกของการตั้งคำถามมักทำให้งานชงัก)

ในองค์กรธุรกิจมักถือว่า Lean เป็นกระบวนการปฏิบัติมากกว่าเป็นแนวคิด มันมักถูกใช้เพื่อขับเคลื่อนโครงการจากแนวคิดไปสู่การสร้างแทนที่จะเป็นการ**ทำซ้ำเพื่อให้รู้** แต่การทำงานแบบ Lean เป็นการทำซ้ำๆ ดั้งนั้นทีมควรพร้อมที่จะลองหลายๆ แนวทาง และพร้อมที่เรียนรู้ความผิดพลาดที่จะเกิดขึ้น ถ้าองค์กรมีวัฒนธรรมของการตั้งคำถามก็จะช่วยให้ Lean เกิดได้ง่ายขึ้น

คนทำ UX และนักออกแบบ ควรจะตั้งคำถามให้เป็นเรื่องปกติ ทักษะในการตั้งคำถามจะช่วยสร้างผลลัพธ์ที่ดีขึ้น และช่วยปรับวัฒนธรรมองค์กรให้พร้อมสำหรับการสร้างนวัฒกรรม แม้ว่าคุณอาจจะดูเป็นตัวป่วน หรือดูกวนประสาทแต่ก็คุณนี่ละที่จะช่วยสร้างแนวทางใหม่ๆ และกระตุ้นให้องค์กรเคลื่อนที่ไปข้างหน้า
