---
layout:           post
title:            "กรณีศึกษา OLX และ Kaidee"
date:             2014-10-22T05:00:00+05:45
last_modified_at: 2014-10-22T13:00:00+05:45
categories:       study
author:
  name:           Apirak
  facebook:       apirak
  twitter:        apirak
  google_plus:    apirakpanatkool
banner:           case-study
image:
  file:           /assets/kaidee_olx.jpg
  width:          1106
  height:         1154
tags:             ["kaidee", "olx", "ux"]
---


คุณ **@Sangchoke Sibunruang** ถามมาบน facebook/uxinthai ว่า

> บังเอิญได้เข้าไปดูหน้าเวปขายของสองแห่ง OLX กับ Kaidee
> เห็นอะไรเหมือนผมไหมครับ = =........

พร้อมภาพประกอบ

![ภาพหน้าแรกของ olx.com]({{ site.baseurl }}/assets/10483128_965504640133636_8244999707453553271_o-600.jpg)

![ภาพหน้าแรกของ kaiaked.com]({{ site.baseurl }}/assets/10636427_965504653466968_78104128671084070_o_600.jpg)

ทำให้เกิดการคุยกันใน comment ที่ผมมองว่าน่าจะเก็บเอาไว้ครับ

<!--more-->

**@Sangchoke**
ผมรู้สึกว่า OLX เข้าใจง่ายกว่าเยอะเลย... ชัดเจนตรงไปตรงมา
แต่ทางขายดี ผมหาทางเข้าไปหาซื้อของไม่ได้.. ถ้าไม่เลือกพื้นที่ก่อน
เหมือนกึ่งๆ จะอยากให้สมัครสมาชิกก่อนลองใช้ด้วย - -'/

ผมรู้สึกไปเองรึนี่ Orz
_4 like_

**@Geawza**
ไม่อยากให้โทษคนออกแบบค่ะ การออกแบบ UX มีหลายปัจจัย
มองในแง่ดี
1.Business Goal เค้าเน้นที่คนมาขาย
2.ส่วนใหญ่ผู้ที่ Landing หน้า HP อาจจะเป็นผู้ที่มาขาย ส่วนคนซื้อมักจะเซิร์สแล้วเข้าไปเจอ product page เลยมากกว่า
3.etc.
_7 like_

**@Amarin**
ผมกลับชอบนะครับเวบ olx เนี่ยผมว่าตอบโจทย์ได้ดีพอสมควรในฐานะผู้ใช้งานที่เคยเข้าไปโพสขายมาสามสี่ครั้ง เรื่อง. User experience ที่ทำได้อย่างไม่ติดขัดอะไรเวลาใช้งาน

ผมว่าบางครั้งในฐานะคนออกแบบเนี่ยเราคิดแทนผู้ใช้งานมากไปในบางครั้ง ความเขื่อหรือทฤษฎีต่างๆ มันจะเวิรคหรือไม่ขึ้นอยู่กับบริบทเป็นสำคัญมากกว่าครับ
_8 like_

**@Durongrit**
จากการปล่อยของออกขายจริงๆ ของผม + ถามจากผู้ซื้อ
OLX ตอบโจทย์นี้ได้ Effective มากครับ
_4 like_

**@Apirak**
ทั้ง OXL และ Kaidee ต่างทำ UX มาหนักทั้งคู่ครับ ดังนั้นเค้าจึงตอบโจทย์ของผู้ใช้ได้ดีอย่างผู้เชียวชาญ การที่เอา "ตัวกรองสินค้าและวัตถุประสงค์" มาไว้เป็นหน้าแรกแทนที่จะเอาไว้หลังจากผู้ใช้เห็นสินค้า ช่วยให้ผู้ใช้ที่มีความต้องการชัดเจนสามารถทำงานได้อย่างรวดเร็วและราบรื่น

ผู้ใช้ที่มีความต้องการชัดเจน เค้าจะรู้ว่าเว็บนี้คืออะไร ไม่ต้องเอาสินค้ามาแสดงที่หน้าแรกก็รู้ว่าเว็บนี้คือเว็บซื้อขายสินค้า เค้าจะรู้ว่าเค้าต้องการขายหรือซื้อดังนั้นก็ให้เลือกตั้งแต่หน้าแรกเลย เค้าจะรู้ว่าอยากซื้อขายใกล้บ้านก่อนก็เอามาให้เลือกก่อน

จะเห็นว่าทั้งสองเว็บเลยตอบโจทย์ "คนที่มีความต้องการชัดเจน” ได้ดีมากๆ แต่ก็เป็นความจริงที่หลายคนรู้สึกขัดใจกับหน้าแรกแบบนี้ ผมเดาว่ามาจากสองสาเหตุ

1.  อย่างแรกคือตอนเราเข้ามาวิเคราะห์เราไม่ได้รู้สึกอยากซื้อหรืออยากขาย ดังนั้นเราอยากจะดูภาพรวมว่าเว็บนี้ทำอะไร ซึ่งหน้าแรกไม่ได้ตอบโจทย์นี้
2.  หน้าแรกไม่เหมือนเว็บขายของอื่นๆ ที่เอาสินค้าขึ้นมาแสดง ทำให้ “ขาจร” ไม่มีแรงที่จะทำอะไรต่อ และอาจจะปิดเว็บนี้ไปเลย

สิ่งนี้เกิดจากการที่ Marketing ทำงานร่วมกับ UX โดย Marketing กำหนดทิศทางว่ากลุ่มผู้ใช้ของเราคือคนที่ “ชัดเจน” ว่าจะซื้อหรือขายโดยไม่สนใจพวก “ขาจร” ต่างจากเว็บ e-commerce ทั่วไป ที่มีกลุ่ม “ขาจร” ค่อนข้างมาก นับว่าเป็นการตัดสินใจที่กล้าหาญมากครับ น่าชื่นชม

ถ้า Marketing คุยกับ UX แล้วจับปลาสองมือไม่กล้าปล่อยตัวใดตัวหนึ่งเว็บแบบนี้คงไม่ออกมาครับ แล้วสุดท้าย UX ก็จะจัดหน้าแรกมี filter ขนาดใหญ่อยู่ด้านบน แล้วด้านล่างแสดงรายการสินค้าเอาไว้เพื่อเอาใจทั้งผู้ใช้ที่ “ชัดเจน” และ “ขาจร" ซึ่งทำให้เว็บเปิดได้ช้าแถมกินทรัพยากร server ด้วย

Marketing Direction สำคัญกับงาน UX มากๆ
_26 like_

เป็นกรณีศึกษาที่น่าสนใจครับ ตัวอย่างของสองเว็บนี้เค้าเริ่มเปลี่ยน Persona จากใครก็ได้ กลายเป็นคนที่มีวัตถุประสงค์ชัดเจน ทำให้กระบวนการออกแบบไม่ปกติ ได้ผลออกมาไม่ปกติ แต่ตอบโจทย์ผู้ใช้ได้ดีครับ
