---
layout:           post
title:            "Presentation ดีๆ ไม่จำเป็นว่าต้องดีสำหรับทุกคน"
date:             2015-3-15T13:04:19+05:45
last_modified_at: 2015-3-15T05:20:00+05:45
categories:       presentation
author:
  name:         Apirak
  facebook:     apirak
  twitter:      apirak
  google_plus:  apirakpanatkool
banner:           presentation
image:
  file:         /assets/1426296304_thumb.png
tags:             ["presentation", "ux"]
---

การทำ Presentation ก็คล้ายกับการพัฒนาโปรแกรมตรงที่เราต้องคำนึงถึงผู้ใช้ด้วย หรือในกรณีของ Presentation ก็คือผู้ฟัง เท่าที่ศึกษามาแต่ละคนจะมีสูตรสำเร็จในการทำไม่เหมือนกัน เช่น ห้ามเกิน 5 หน้า หรือห้ามใส่ตัวหนังสือเกิน 20% ซึ่งเป็นสูตรที่ดีครับ แต่ไม่ได้เหมาะกับผู้ฟังทุกสถานการณ์ ผมแบ่งตามลักษณะการนำเสนอเป็นสามกลุ่ม

### สถานการณ์แรกคือ ทำ Presentation สำหรับเล่าเรื่อง

การทำ Presentation แบบนี้ผู้เล่าจะเป็นพระเอกของงาน ผู้ฟังจะตั้งใจฟังผู้เล่าโดยใช้ Presenation เป็นตัวประกอบให้เห็นภาพมากขึ้น หรือช่วยให้รู้ว่าอยู่ที่จุดใดของ Presentation เราจะเห็นได้บ่อยในงานเปิดตัวสินค้า อย่าง Keynote ของ jobs ในงาน WWDC หรืองานเปิดตัว S6 ของ Samsung

[![]({{ site.baseurl }}/assets/1426296304_thumb.png)](https://www.ux.in.th/wp-content/uploads/2015/03/1426296304_full1.png)

<!--more-->

การทำ Presentation ลักษณะนี้จะเน้นเรียบง่าย ให้ผู้ใช้อยู่กับ Presentation ให้น้อยที่สุด แล้วกลับมาสนใจผู้พูดต่อ ผู้ฟังจะใช้ Presentation ในการดูว่าตอนนี้อยู่ที่หัวข้อที่เท่าไหร หรือภาพที่ผู้เล่าพูดนั้น หน้าตาเป็นอย่างไร ถ้าพิจารณา apple keynote จะเห็นว่าเค้าใส่ลำดับชัดเจนเสมอ โดยเฉพาะครั้งที่เปิดตัว iphone 4

![]({{ site.baseurl }}/assets/1426296441_thumb.png)

จะเห็นว่าแทนที่จะเอาหน้าลำดับ กับหน้าหัวข้อที่จะพูดมารวมกัน slide ที่เป็นแบบเล่าเรื่องจะแยกสองหัวข้อนี้ให้ชัดเจน ผู้ฟังจะได้มองตามได้ทันที ถ้าเอามารวมกัน Steve Jobs อาจจะต้องถือ laser pointer ไว้คอยชี้บนเวที และอีกอย่างที่สัดเกตุได้คือ ก่อนที่จะขึ้นหัวข้อถัดไปจะมีสรุปของหัวข้อที่ผ่านมาเสมอเพื่อเป็นการย้ำว่าจบแล้ว กำลังจะขึ้นหัวข้อใหม่แล้วนะ

การเล่าเรื่องจะเน้นให้ผู้ใช้จิตนาการตามได้เป็นหลัก ดังนั้นการให้ผู้ฟังอ่านตัวหนังสือจำนวนมากสำหรับการเล่าเรื่องถือเห็นความผิด เพราะนอกจากจะทำให้เห็นภาพยากขึ้นแล้วยังทำให้ความสนใจของคนฟังหลุดไปจากผู้พูด และอาจทำให้ผู้ฟังรู้เรื่องก่อนที่ผู้พูดจะได้พูดด้วย ซึ่งทำให้การ Present น่าเบื่อได้

### ทำ Presentation สำหรับอ่าน

สถานการณ์นี้จะเหมาะกับการที่เราไปพูดให้ฟังไม่ได้ แต่อยากเล่าเรื่องเป็นตอนๆ ดังนั้นจึงเลือกทำเป็น Presentation มากกว่าเป็น Word/Page/Write พบได้บ่อยในการทำเอกสารสำหรับองค์กร เอกสารที่ต้องไปพูดให้ลูกค้าฟัง เพราะรู้ว่าลูกค้าจะนำไปส่งต่อ ถ้าส่งต่อแล้วอ่านไม่รู้เรื่องจะทำให้เสียโอกาสได้

ดังนั้นลักษณะสำคัญของ Presentation แบบนี้คือผู้อ่านต้องสามารถเข้าใจได้โดยไม่ต้องมีคนพูด แต่ก็ไม่จำเป็นต้องมีตัวหนังสือเยอะครับ แค่สามารถสือสารให้เห็นภาพรวมได้ก็พอ

![]({{ site.baseurl }}/assets/1426297244_thumb3.png)
จากรูปจะเห็นว่าถ้านำ Presentation แบบนี้ไปใช้เล่าเรื่อง ผู้ฟังต้องเดาเองว่าผู้พูดนั้นพูดอยู่ในจุดไหน เพราะ Slide แต่ละหน้ามีเรื่องให้พูดหลายหัวข้อ แต่ดีในการนำไปอ่านเพราะสามารถอ่านได้รู้เรื่อง แต่ละ Slide มีจุดประสงค์ในการอธิบายชัดเจน ภาพประกอบเข้าใจง่าย

ในงาน UX จะใช้เอกสารแบบนี้บ่อยครับ เช่นตอนที่ทำสรุปหลังจากออกไปทำ User Interview เพราะต้องมาสรุปให้เพื่อนๆ ฟัง และยังสามารถเก็บเอาไว้เป็นที่อ้างอิง และคนที่จะได้ใช้มากที่สุดคือตัวเองครับ ภายใน 3 เดือนเราน่าจะลืมสิ่งที่เรา Interview ไปแล้ว ถึงตอนนั้นถ้าต้องใช้ขึ้นมา จะได้หยิบขึ้นมาอ่านได้

ถ้าเราต้องทำเอกสารสำหรับสรุปงาน และต้องนำไปใช้ Present ในงานเดียวอาจจะใช้เทคนิค ค่อยๆ เปิดทีละส่วน ผู้ใช้จะได้ตามเฉพาะส่วนที่พึ่งเปิดขึ้นมา

### ทำ Presentation สำหรับนำเสนอผู้บริหาร

การทำ Presentation รูปแบบนี้เป็นสิ่งที่ผมติดขัดมาตลอด เพราะผมพยายามจะเล่าเรื่องให้สั้นและได้ใจความในเวลาสั้นที่สุด แต่หลายครั้งกลับไม่สามารถ Present จนจบได้ หรือหลายครั้งท่านผู้บริหารจะรู้สึกว่ามันมี Slide มากไป ทั้งๆ ที่ถึงมี Presentation น้อยก็ใช้เวลารวมในการ Present เท่ากัน

จนมีผู้บริหารท่านหนึ่งมาตีโจทย์นี้ให้ฟังว่าไม่ใช้เราต้องคิดถึงผู้ฟังเท่านั้น ต้องคิดด้วยว่าสำหรับผู้ฟังท่านนั้นผู้พูดเป็นใคร ดังนั้นเราจึงแบ่งได้เป็นอีกสองประเภท

แบบที่หนึ่ง**ผู้น้อยนำเสนอให้กับผู้บริหาร**

แบบนี้เราทำ Present ในแบบเล่าเรื่องได้เลยครับ แค่ลดการเกลิ่นให้น้อยลง เข้าประเด็นก่อนแล้วค่อยเล่าเหตุผลที่หลัง คลายๆ การทำ presentation pitch คือบอกว่าฉันกำลังทำอะไร แล้วค่อยบอกว่าทำไมถึงทำ แล้วค่อยจบด้วยว่าทำไมไม่ทำไม่ได้

![]({{ site.baseurl }}/assets/1426384025_thumb1.png)
ผู้บริหารที่กำลังฟังผู้น้อย ในบางครั้งจะอยากจะอยากรู้ข้อมูลที่มากกว่าเนื้อหาหลัก เช่น Process การทำงานของคนที่องค์กร หรือความสามารถของผู้นำเสนอ ดังนั้นหลายครั้งท่านอยู่ฟังจนจบเพื่อให้เห็นภาพรวมของบริษัท และยังเป็นการเปิดโอกาสให้ผู้น้อยได้แสดงฝีมือด้วย

แบบที่สอง**ผู้บริหารนำเสนอให้กับผู้บริหาร**

การทำ Presentation ในกรณีนี้เราจะให้มีจำนวนหน้าให้น้อยที่สุด โดยตัดบริบทที่คิดว่าท่านรู้แล้วออกไป จากนั้นในแต่ละหน้าให้ใส่หัวกำกับข้อลงไปว่าอยากบอกอะไร คล้ายการทำ Presentation เพื่ออ่านแต่ให้กระชับกว่า ไม่ควรใส่หัวเป็นคำสั้นๆ เพราะจะอ่านไม่รู้เรื่อง สามารถใส่เป็นประโยคสั้นได้เลย

![]({{ site.baseurl }}/assets/1426298999_thumb3.png)

ให้ลองนึกว่า ปกติแล้วเวลาที่เราฟัง Keynote นำเสนอสินค้าจบ เราจะเหลืออะไรเป็นหัวข้อหลักๆ ที่จำได้ไม่มาก หัวข้อพวกนั้นละคือสิ่งที่จะต้องอยู่ใน Presentation สำหรับผู้บริหารถึงผู้บริหาร เพราะเค้าคิดว่าคนที่เป็นผู้บริหารแล้วจะต้องรู้ว่าเค้าอยากฟังอะไร สิ่งที่ฟังแล้วไม่สำคัญสามารถลืมได้ก็ไม่ควรพูดให้เสียเวลา

อย่างในตัวอย่างจะเห็นว่าผู้บริหารสามารถเข้าใจสิ่งที่เราต้องการสื่อได้ทันทีผ่านทางหัวข้อ ถ้าท่านเข้าใจเรื่องนี้ดีอยู่แล้ว ท่านสามารถบอกให้เราข้ามไปได้เลย ถ้าต้องการที่มาที่ไปก็อ่านตัวหนังสือที่เขียนประกอบหัวข้อ ถ้าต้องการรายละเอียดก็ลงมาดูภาพ แล้วถ้าสงสัยอีกค่อยถามคนที่ Present ส่วนคนที่ Present ก็สื่อสารอารมย์ของ presentation ออกมา ในแบบที่อ่านเอาไม่ได้

จะเห็นว่าการนำเสนอไม่ว่าแบบไหนจะส่งผลมากที่สุดเมื่อเราคำนึงถึงผู้ฟังว่าเค้ารอฟังอะไรอยู่ ถ้าเราสามารถนำกระบวนการ UX มาช่วยวิเคราะห์ ก็จะทำให้เราสามารถสือสารได้ตรงใจทั้งคนฟังและคนพูด
