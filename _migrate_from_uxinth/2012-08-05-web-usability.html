---
layout: post
title: ภูเขาน้ำแข็งของ Web Usability
date: 2012-08-05 18:42:00.000000000 +07:00
type: post
published: true
status: publish
categories:
- principle
- recommend
tags: []
meta:
  blogger_blog: www.ux.in.th
  blogger_author: Apirak Panatkool
  blogger_permalink: /2012/08/web-usability.html
  _blogger_self: https://www.blogger.com/feeds/164893737343921889/posts/default/1311976112549349744
  _edit_last: '4'
  dsq_thread_id: '986103691'
  _wp_old_slug: '%e0%b8%a0%e0%b8%b9%e0%b9%80%e0%b8%82%e0%b8%b2%e0%b8%99%e0%b9%89%e0%b8%b3%e0%b9%81%e0%b8%82%e0%b9%87%e0%b8%87%e0%b8%82%e0%b8%ad%e0%b8%87-web-usability'
  _popular_views: '573'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>ก่อนที่จะเริ่มทำงานด้าน UX เราควรมีความเข้าใจในเรื่อง Usability ก่อน แล้ว Usability คืออะไร?</p>
<p>&nbsp;</p>
<blockquote><p>Usability คือการออกแบบสิ่งใดๆ ให้มนุษย์คนอื่นๆ เข้าใจมันได้ง่ายๆ</p></blockquote>
<p>&nbsp;</p>
<p>เมื่อต้องการใช้ใช้งานง่าย การพัฒนาจึงต้องใช้ความเข้าอกเข้าใจผู้ใช้ให้มากๆ ที่สำคัญคือต้องเข้าใจของที่เรากำลังจะพัฒนาเป็นอย่างดี โดยเฉพาะกับงานพัฒนาเว็บ เพราะคนส่วนมากจะใช้เวลาเพียงไม่กี่วินาที เพื่อตัดสินว่าเค้าจะอ่านเว็บนี้ต่อหรือปิดมันไปซะ ดังนั้นเราจึงต้องออกแบบเว็บของเราให้โดนใจกลุ่มเป้าหมายของเราตั้งแต่วินาทีแรกๆ ที่เค้าให้เว็บ (ส่วนคนที่ไม่ใช่กลุ่มเป้าหมาย จะได้ไม่ต้องเสียเวลาอยู่กับเว็บเรา)</p>
<p>ดูเหมือนจะเป็นเรื่องยาก แต่มีคนช่วยเราคิดลำดับขั้นตอนในการออกแบบไว้แล้ว โดยเค้าแบ่งออกมาเป็น 5 ขั้นตอนครับ</p>
<p style="text-align: center;"><a href="http://2.bp.blogspot.com/-iEurEd7IY0k/UB3CwvgLe4I/AAAAAAAB-Bc/0mNa7NUN9fw/s1600/Screen+Shot+2555-08-05+at+7.47.41+AM.png"><img alt="" src="{{ site.baseurl }}/assets/Screen+Shot+2555-08-05+at+7.47.41+AM.png" width="320" height="264" border="0" /></a><br />
ภูเข้าน้ำแข็งของ Web Usability</p>
<p><!--more--></p>
<p>ไล่จากด้านล่างขึ้นไป สิ่งที่เราต้องคิดเป็นสิ่งแรกเพราะเป็นพื้นฐานที่ช่วยพยุงภูเขาน้ำเข็งทั้งลูกไว้ก็คือ <b>Strategy </b>มันคือแผนการเพื่อให้เว็บเข้าใจได้ง่าย เช่น เราต้องการทำโปรแกรม Dictionary เราจะต้องมองว่า กลุ่มผู้ใช้ Dictionary นี้เป็นใคร เป็นคนทั่วไป เป็นเด็ก เป็นผู้สูงอายุ เป็นนักท่องเที่ยว หรือเป็นนักเรียน นักศึกษา ซึ่งแต่ละกลุ่มมีความต้องการไม่เหมือนกัน ถ้าเราทำ Dictionary สำหรับเด็ก เราอาจจะวาง Strategy ว่าเราจะเน้นรูปภาพเป็นหลัก บางทีแทนที่จะเน้นข้อความ ดังนั้นเราอาจจะให้ทำระบบค้นหาคำศัพท์จากรูปแทนก็ได้</p>
<p>เมื่อเราได้แผนแล้ว เราก็มาวาง <b>Scope</b> ของโครงการ ตัว Scope จะคอยกำหนดขนาดของทิศทางที่เราจะไป เป็นตัวกำหนดปริมาณงาน ยิ่ง Scope ชัดเจนและเล็ก เรายิ่งสามารถทำให้กลุ่มเป้าหมายเข้าใจได้ง่ายมากขึ้นเท่านั้น แต่ต้องระวังการกำหนด Scope ที่เล็กเกินจนทำให้ฐานผู้ใช้แคบจนขายไม่ออกนะครับ</p>
<p>สมมุติว่าเราต้องการทำ Dictionary สำหรับเด็ก เราอาจจะ Scope งานของเราไว้ที่คำไม่เกิน 300 คำ และเป็น Dictionary เรื่องของใช้ภายในบ้านเท่านั้น เป็นต้น</p>
<p>ตอนนี้เราจะเริ่มเห็นภาพคร่าวๆ ในหัวแล้ว แต่ยังไม่ต้องรีบวาด UI ยังมีอีกหนึ่งอย่างที่เราต้องคิด นั้นก็คือ <b>Structure</b> การกำหนด Structure จะต้องเริ่มจากการกำหนดองค์ประกอบในเว็บ ว่าจะมีอะไรบ้าง โดยอาศัยสิ่งที่เราคิดไว้ใน Strategy และ Scope เป็นตัวกำหนด จากนั้นนำมาวางเป็นแผนภูมิต้นไม้ โดยคำนึงถึง common sense ของกลุ่มเป้าหมายให้มากที่สุด เพื่อให้กลุ่มเป้าหมายของเราเดาได้ถูก</p>
<p><i>ที่สำคัญต้องไม่ลืมว่า Structure ไม่ใช่ Flow !!</i></p>
<p>เมื่อเราได้โครงสร้างแล้ว ก็ให้ลองวาด <b>Skeleton</b> กัน โดยเป้าหมายคือต้องการให้ทีมรับรู้ว่า หน้าตาหลักๆ ของเว็บจะเป็นอย่างไร แบ่งสัดส่วนอย่างไร เน้นให้ความสำคัญในส่วนไหนของหน้าจอบ้าง และแต่ละหน้าจะส่งข้อความอะไรให้กับผู้ใช้ จะใช้วิธีการวาด Storyboard, Wireframe หรือทำ Prototype ออกมาก็ได้ แต่สำคัญต้องพยายามไม่ใส่งานออกแบบ (งานด้านความสวยงาม) ลงไปในขั้นตอนนี้ ไม่อย่างนั้นเราอาจจะโดนความสวยงามหลอกเอา หรือไม่ก็โดนความสวยงามทำให้เสียดาย จนยอมลด Usability ลงก็ได้</p>
<p>เมื่อโครงสร้าง และหน้าตาลงตัว ก็ถึงเวลาตกแต่ง <b>Surface</b> กัน ส่วนของ Surface คือส่วนที่คนจะมองเห็น คือส่วนที่โผลออกมาเป็นยอดภูเขาน้ำแข็ง หน้าตาจะต้องทำให้สื่อถึงสิ่งที่เราวางไว้ทั้งหมด และต้องใช้ทุกอย่างเช่น สี ลวดลาย รูปแบบตัวหนังสือ พื้นหลัง หรืออื่นๆ เท่าที่จะทำได้ หลายครั้งเรามีการออกแบบใต้ภูเขาน้ำแข็งกันอย่างดี แต่กลับสื่อสารให้กับคนออกแบบไม่ได้ สิ่งที่วางไว้ก็ไม่มีประโยชน์ คนที่ทำงานด้าน Usability จะต้องเป็นคนคุมให้ทุกอย่างไปในทางเดียวกัน</p>
<p>ถ้าเราทำได้ตามลำดับขั้นตอนทั้ง 5 ก็มองได้ว่าเราได้ทำ web ที่มี usability ที่ดีแล้ว แต่นั้นยังไม่ใช่ User Experience ที่ดีนะครับ เพราะมันตอบโจทย์แค่สามารถเรียนรู้ได้เร็ว แต่ยังไม่ตอบโจทย์เรื่องความรู้สึก หรือ ความคาดหวังของผู้ใช้</p>
<p>แล้วถ้าต้องการให้ครอบคลุม UX เราต้องทำอย่างไร? คำตอบนี้ขอให้ติดตามใน blog นี้ต่อไปนะครับ</p>
