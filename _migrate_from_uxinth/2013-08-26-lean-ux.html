---
layout: post
title: Lean UX ไม่ใช่ทำน้อยแต่ทำให้คุ้ม
date: 2013-08-26 08:00:51.000000000 +07:00
type: post
published: true
status: publish
categories:
- principle
tags: []
meta:
  _edit_last: '4'
  dsq_thread_id: '1644222007'
  author_recommended_posts: a:4:{i:0;s:3:"950";i:1;s:3:"913";i:2;s:3:"885";i:3;s:3:"865";}
  _wpas_done_all: '1'
  _wp_old_slug: lean-ux-%e0%b9%84%e0%b8%a1%e0%b9%88%e0%b9%83%e0%b8%8a%e0%b9%88%e0%b8%97%e0%b8%b3%e0%b8%99%e0%b9%89%e0%b8%ad%e0%b8%a2-%e0%b9%81%e0%b8%95%e0%b9%88%e0%b8%97%e0%b8%b3%e0%b8%ad%e0%b8%a2%e0%b9%88%e0%b8%b2
  _wpas_skip_2477638: '1'
  _popular_views: '118'
  mytory_md_visits_count: '5'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p style="text-align: left;">บท Lean UX เป็นอีกบทที่คัดออกมาจากหนังสือ <a title="Design Mobile App" href="https://gumroad.com/l/mobiledesignapp" target="_blank">Design Mobile App</a> ครับ อยากจะเอามาแชร์ให้ได้ลองวิเคราะห์กันดู</p>
<p style="text-align: left;"><a href="http://www.ux.in.th/2013/08/lean-ux/lean-ux/" rel="attachment wp-att-957"><img class="aligncenter  wp-image-957" alt="Lean-UX" src="{{ site.baseurl }}/assets/Lean-UX.png" width="427" height="319" /></a></p>
<p>ในองค์กร หรือในบริษัทที่เริ่มต้นพัฒนาโปรแกรมของตนเอง จะพบกับปัญหาในเรื่องการสื่อสารอยู่เสมอ และสิ่งที่เลวร้ายกว่าการพบปัญหาก็คือการไม่รู้ว่าตนเองกำลังพบกับปัญหานั้นเอง จึงทำให้เข้าใจกันไปเองว่าทุกคนสื่อสารเข้าใจสิ่งเดียวกันแล้ว ยกตัวอย่างเช่น ผู้บริหารธุรกิจกำลังคุยกับนักพัฒนาในองค์กร โดยผู้บริหารยกตัวอย่างว่าเขาอยากได้ระบบการขายแบบ Amazon โดยเล่าถึงประสบการณ์ว่าเขาสามารถค้นหาสินค้าได้อย่าง<span style="color: #ff0000;"><strong>รวดเร็ว</strong></span>ผ่านทางชองค้นหา วินาทีนี้สิ่งที่อยู่ในหัวของนักพัฒนาคือเทคนิคในการค้นหาอย่างรวดเร็ว ฐานข้อมูลที่ต้องใช้ การพัฒนาระบบค้นหาผ่าน cloud หรือเทคนิคการเชื่อมโยง keyword เพื่อให้ผู้ใช้สามารถค้นหาได้อย่างรวดเร็ว แต่สิ่งที่ผู้บริหารคิดกลับไม่ใช่เรื่องนี้เลย เพราะผู้บริหารไม่มีพื้นฐานในทางเทคนิค สิ่งที่เค้าคิดคือช่องค้นหาที่อยู่บนสุด และมีช่องให้เลือก category อยู่ด้านหน้าทำให้ผู้ใช้มองเห็นและค้นหาได้ทันที<!--more--></p>
<p>เมื่อ<span style="color: #ff0000;">ทั้งสองคนตีความคำว่ารวดเร็วไม่เหมือนกัน</span> บทสนทนาต่อจากนี้จะเริ่มไม่ไปในแนวทางเดียวกัน ทั้งสองคนต่างพยายามแก้ปัญหากันคนละจุด และแม้ว่าจะสามารถหาจุดที่ลงตัวร่วมกันได้ แต่ภาพในหัวของทั้งสองคนก็มีจุดที่ให้ความสำคัญไม่เหมือนกันอยู่ดี</p>
<p style="text-align: center;"><a href="http://www.ux.in.th/2013/08/lean-ux/screen-shot-2556-08-25-at-9-29-50-pm/" rel="attachment wp-att-958"><img class="aligncenter  wp-image-958" alt="Screen Shot 2556-08-25 at 9.29.50 PM" src="{{ site.baseurl }}/assets/Screen-Shot-2556-08-25-at-9.29.50-PM.png" width="262" height="238" /></a></p>
<p style="text-align: center;">ในที่สุดเราก็ได้ข้อสรุปแล้ว</p>
<p>นี่เป็นจุดเริ่มต้นของความล้มเหลวและงบประมาณที่ต้องทุ่มลงไป ไม่ใช่เพื่อพัฒนาโปรแกรม แต่เพื่อลองผิดลองถูกจนกว่าสองคนนี้จะเข้าใจกัน ในการพัฒนาโปรแกรมโดยเฉพาะกับกลุ่ม Startup เวลาและงบประมาณเป็นสิ่งมีค่ามาก เราไม่ควรสูญเสียงบประมาณไปกับสิ่งนี้ ดังนั้นแทนที่เราจะเริ่มต้นจากมุมมองของแต่ละคนเราควรเริ่มต้นจากมุมมองของผู้ใช้โดยเริ่มจากปัญหาของผู้ใช้ก่อน แล้วค่อยๆ พัฒนาออกมาเป็นแนวทางในการแก้ปัญหา จนสุดท้ายได้เป็นแนวคิดของโปรแกรม กระบวนการแบบนี้จะทำให้มองเห็นภาพได้ง่ายกว่า รวดเร็วกว่าและประหยัดกว่าเพราะทั้งสองคนมองภาพจากมุมมองเดียวกันอยู่ตลอดเวลาทำให้ไม่ต้องเสียเวลาในการสื่อสารกันมากนัก</p>
<p style="text-align: center;"><a href="http://www.ux.in.th/2013/08/lean-ux/screen-shot-2556-08-25-at-9-29-56-pm/" rel="attachment wp-att-959"><img alt="Screen Shot 2556-08-25 at 9.29.56 PM" src="{{ site.baseurl }}/assets/Screen-Shot-2556-08-25-at-9.29.56-PM.png" width="344" height="198" /></a></p>
<p style="text-align: center;">ในที่สุดเราก็ได้ข้อสรุปแล้ว</p>
<p>ลองนึกถึงการแก้ปัญหาโดยไม่ใช้วิธีการนี้ แต่เราให้คนทำ UX ไปหาข้อสรุปมาให้เรา คนที่ทำ UX ก็ต้องเริ่มต้นกระบวนการหาความต้องการของผู้ใช้โดยอาจจะใช้กระบวนการ User Centered Design หรืออื่นๆ จนกระทั้งได้วิธีการแก้ปัญหาและรูปแบบของโปรแกรม ซึ่งทั้งหมดนี้ยังถือว่าใช้เวลาไม่มากนักถ้าเทียบกับเวลาที่ UX ต้องบันทึกสิ่งที่ศึกษามาเป็นเอกสาร แล้วนำมาถ่ายทอดให้กับผู้บริหารและนักพัฒนาโปรแกรม แถมก็ยังไม่แน่ว่าเมื่อทำแล้วจะได้คำตอบที่ถูกต้องเพราะเรายังไม่รู้ว่าผู้บริหารเห็นด้วยกับวิธีนี้หรือไม่ และไม่รู้ว่านักพัฒนาของบริษัทสามารถทำได้จริงหรือเปล่า สุดท้ายกว่าจะได้เริ่มทำงานแนวคิดของเราก็อาจจะโดนคนอื่นแย่งทำไปแล้ว</p>
<p>Lean UX เข้ามาแก้ปัญหานี้ โดยนำเสนอแนวคิดที่ออกแบบมาเพื่อให้เราสามารถแก้ปัญหาได้เร็วขึ้น ใช้เวลาสื่อสารกันน้อยลงแต่ได้ประสิทธิภาพมากขึ้น แถมลดความเสี่ยงในการลงทุน และที่สำคัญคือทำให้เรารีดความสามารถของเราออกมาได้เต็มที โดยแนวคิดของ Lean UX ได้รับอิทธิพลมาจาก Agile Development และ Lean Startup โดยในหนังสือ Lean Ux ได้บอกว่า</p>
<p><a href="http://www.ux.in.th/2013/08/lean-ux/screen-shot-2556-08-25-at-9-32-36-pm/" rel="attachment wp-att-960"><img class="aligncenter size-medium wp-image-960" alt="Screen Shot 2556-08-25 at 9.32.36 PM" src="{{ site.baseurl }}/assets/Screen-Shot-2556-08-25-at-9.32.36-PM-285x300.png" width="285" height="300" /></a></p>
<p>“Lean UX Inspired by Lean Startup and Agile development theories, it's the practice of bringing<span style="color: #ff0000;"><b> the true</b></span> nature of design work to light faster, in a collaborative, cross-functional way with less emphasis on deliverables and greater focus on the <span style="color: #ff0000;"><b>actual experience</b></span> being designed.”</p>
<p>ที่เน้นคำว่า true nature และ actual experience เพราะธรรมชาติของการออกแบบนั้นคือการค้นหาประสบการณ์จริงๆ ของผู้ใช้ ไม่ใช่ประสบการณ์ที่เราคิดขึ้นมาเอง ยิ่งเราพัฒนาสินค้นของเราได้เร็วแค่ไหนเราก็ยิ่งสามารถนำไปทดสอบได้เร็วเท่านั้น และยิ่งทดสอบได้เร็วมากขึ้นก็ช่วยให้เราได้รู้ประสบการณ์ของผู้ใช้ต่อโปรแกรมของเราได้เร็วขึ้นด้วย</p>
<p>ลองย้อยกลับมาดูแผนภาพของแนวคิด Lean Startup กัน เราจะเห็นว่า กระบวนการนี้ให้เรานำสินค้าของเราไปทดสอบกับผู้ใช้ แล้วนำผลลัพท์ที่ได้กลับมาเรียนรู้และพัฒนาขึ้นมาใหม่เพื่อนำไปทดสอบกับผู้ใช้อีกครั้ง สิ่งที่สำคัญที่ Lean Startup บอกก็คือการเร่งรอบทำให้กระบวนการนี้หมุนให้เร็วที่สุด ไม่จำเป็นว่าหนึ่งรอบจะต้องใช้เวลาหลายอาทิตย์ บางครั้งหนึ่งรอบอาจจะใช้เวลาแค่วันเดียว หรือในหนึ่งวันอาจจะทำได้ถึงสองรอบก็ได้</p>
<p><a href="http://www.ux.in.th/2013/08/lean-ux/screen-shot-2556-08-25-at-9-34-18-pm/" rel="attachment wp-att-961"><img class="aligncenter size-medium wp-image-961" alt="Screen Shot 2556-08-25 at 9.34.18 PM" src="{{ site.baseurl }}/assets/Screen-Shot-2556-08-25-at-9.34.18-PM-300x184.png" width="300" height="184" /></a></p>
<p style="text-align: center;">ต้นแบบ Palm pilot</p>
<p>คนที่ทำ Lean UX จะหาทางพัฒนาสินค้าของตัวเองออกมาให้เร็วที่สุด เช่นเขียนลงบนกระดาษ แล้วนำไปทดสอบกับผู้ใช้ก่อน จากนั้นกลับมาเขียนใหม่แล้วเอาไปทดสอบอีกครั้ง แค่ทดสอบไปสองครั้งเราจะได้ข้อมูลกลับมามากมาย แทนที่จะต้องเสียเวลาไปพัฒนาโปรแกรมที่สุดท้ายอาจจะไม่สามารถใช้งานได้ ก็สู้พัฒนาบนกระดาษก่อนแล้วนำไปทดสอบ ยอมเสียเวลาตรงจุดนี้จนมั่นใจจึงค่อยพัฒนาโปรแกรมก็ได้</p>
<p>เวลาที่ทำ Lean UX เราจะเร่งรอบให้ได้มากที่สุด นั่นแปลว่าคนที่ทำ Lean UX จะต้องฟิตมากๆ เพราะเราคิดอยู่ตลอดเวลาว่าทำอย่างเราให้สินค้าของเราเสร็จพร้อมที่จะนำไปทดสอบอยู่เสมอยิ่งถ้าเราย้อนมาดู Agile Manifesto เราจะเห็นชัดเจนมากขึ้น</p>
<p>ตอนนี้เริ่มยาวมากเกินไปละ :-P ถ้าอยากได้ข้อมูลเรื่อง Lean UX มากกว่านี้ผมแนะนำให้ลองอ่าน หนังสือ <a href="http://www.amazon.com/Lean-UX-Applying-Principles-Experience/dp/1449311652" target="_blank">Lean UX</a> หรือถ้าต้องกาอ่านบทนี้แบบเต็มๆ สามารถสั่งซื้อหนังสือ <a href="https://gumroad.com/l/mobiledesignapp" target="_blank">Design Mobile App</a> ได้่ที่ <a href="https://gumroad.com/l/mobiledesignapp" target="_blank">https://gumroad.com/l/mobiledesignapp</a> นะครับ</p>
