---
layout: post
title: นิ้วโป้งใหญ่กว่าเมาส์.. หัวใจสำคัญของ Fitts' Law ตอนที่ 2
date: 2013-10-21 19:29:09.000000000 +07:00
type: post
published: true
status: publish
categories:
- case study
- principle
tags: []
meta:
  _edit_last: '14'
  _popular_views: '112'
  _wp_old_slug: '%e0%b8%99%e0%b8%b4%e0%b9%89%e0%b8%a7%e0%b9%82%e0%b8%9b%e0%b9%89%e0%b8%87%e0%b9%83%e0%b8%ab%e0%b8%8d%e0%b9%88%e0%b8%81%e0%b8%a7%e0%b9%88%e0%b8%b2%e0%b9%80%e0%b8%a1%e0%b8%b2%e0%b8%aa%e0%b9%8c'
  dsq_thread_id: '1882816200'
  _wpas_done_all: '1'
  _wpas_skip_2477638: '1'
  mytory_md_visits_count: '39'
author:
  login: ran
  email: ran@lab.ai
  display_name: Ran
  first_name: Niran
  last_name: Pravithana
---
<p>Fitts' Law จริงๆ แล้วเป็นกฏธรรมชาติง่ายๆ ที่บอกว่า "ระยะเวลาที่ใช้ในการไปถึงเป้าหมายใดๆ นั้นแปรผันไปตามขนาดของเป้าหมาย และ ระยะห่างที่จะไปถึงเป้าหมายนั้น"</p>
<p>พูดทฤษฏีแล้วดูยากเชียว พูดให้ดูง่ายๆ ก็คือ</p>
<ul>
<li>"ถ้าปุ่มมันเล็ก คุณก็จะกดยาก" และ</li>
<li>"ถ้าปุ่มมันไกล คุณก็จะเสียเวลาขยับนิ้ว (เมาส์)" นั่นเอง</li>
</ul>
<p>ดังนั้นคุณควรจะออกแบบปุ่มให้ใหญ่พอที่จะกดได้สะดวก และอยู่ในตำแหน่งที่ไม่ไกลจากจุดเดิมที่นิ้ว (เมาส์) อยู่แค่นี้แหละครับ ไม่ใช่ทฤษฏีลึกลับซับซ้อนอะไรหรอก</p>
<p>ตัวอย่างแรกๆ ของปัญหาที่เกิดในยุค Mobile ที่เกี่ยวข้องกับ Fitts' Law ก็คือ ปัญหาเรื่อง "นิ้วโป้งใหญ่กว่าเมาส์"</p>
<p>ความแตกต่างหลักๆ ข้อแรกของอุปกรณ์พกพากับคอมพิวเตอร์ตั้งโต๊ะ ก็คือ pointer ที่เราใช้ในการสั่งงานนั่นเองครับ บนคอมพิวเตอร์ พวกเราถนัดกับการใช้เมาส์ (ซึ่งมีขาดเนื้อที่กด 1x1 pixel) เลื่อนไปคลิกที่ปุ่ม หรือข้อความต่างๆ ดังนั้นเว็บไซต์ส่วนใหญ่จึงถูกออกแบบให้เหมาะกับการคลิกเมาส์</p>
<p>ซึ่งแน่นอนว่า เมื่อผู้ใช้เปิดเว็บไซต์ดังกล่าวบนอุปกรณ์พกพาที่ต้องใช้นิ้วโป้ง (ซึ่งมีขนาดเนื้อที่กดประมาณ 10x10 pixel) แต่ส่วนนิ้วโป้งจะใหญ่กว่านี้และบังสายตาเราจากเนื้อที่ที่กดได้ (นิ้วโป้งไม่น่าจะต่ำกว่า 20x20 pixel หรือ 40x40 pixel สำหรับจอ retina หรือจอละเอียดสูงอื่นๆ) กดปุ่มต่างๆ จึงทำได้ไม่สะดวก และทำให้เกิดการคลิกผิดคลิกถูกจนเสียอารมณ์ไป</p>
<p>[caption id="attachment_1026" align="alignnone" width="813"]<a href="http://www.ux.in.th/wp-content/uploads/2013/10/02.png"><img class="size-full wp-image-1026" alt="Fitts' Law and Pagination" src="{{ site.baseurl }}/assets/02.png" width="813" height="301" /></a> ตัวอย่างที่เห็นบ่อยๆ ในเว็บบอร์ด ที่ทำการจัดเรียงหน้า (pagination) ในรูปแบบลิงค์ตัวเลขไล่ลำดับไปเรื่อยๆ แน่นอนว่าการเปิดหน้าเว็บดังกล่าวบนอุปกรณ์พกพา คุณจะไม่สามารถพลิกหน้าได้สะดวกแน่ๆ[/caption]</p>
<p>การออกแบบเว็บไซต์ในปัจจุบัน หากต้องการสร้างประสบการณ์ที่ดีกับผู้ใช้งาน เราจึงควรออกแบบลิงค์ใดๆ ในเว็บไซต์ให้มีขนาดใหญ่พอเหมาะกับนิ้วโป้งของผู้ใช้ และควรหลีกเลี่ยงพวกลิงค์เล็กๆ ที่เป็น text link เพราะจะเล็งกดให้โดนลิงค์ที่ต้องการยากมากๆ (แม้บราวเซอร์ยุคใหม่ๆ บางตัวจะมีการซูมตำแหน่งที่คุณกดเมื่อมีการกดถูกลิงค์แบบกำกวม เพื่อให้ขนาดของลิงค์ใหญ่ขึ้น และผู้ใช้จะได้เลือกกดให้ถูกอีกครั้ง แต่ก็ยังคงไม่สะดวกอยู่ดี)</p>
<p>นี่คือสิ่งที่ Fitts' Law สอนเราเอาไว้ครับ..</p>
<p>Golden Rule ของเว็บไซต์ยุคใหม่ ที่เป็นมิตรกับอุปกรณ์พกพา (Touch-Friendly Website) คือกฏ 44 pixel จาก Apple นั่นก็คือ เราควรจะต้องสร้างลิงค์หรือปุ่มกดใดๆ ให้มีขนาดไม่เล็กกว่า 44px (สำหรับจอ retina หรือ 22 pixel สำหรับจอทั่วไป) เพื่อให้นิ้วสามารถกดได้สะดวกและไม่ผิดพลาด</p>
<p><a href="http://www.ux.in.th/wp-content/uploads/2013/10/Screen-Shot-2556-10-19-at-12.15.11-AM.png"><img class="alignnone size-full wp-image-1027" alt="Screen Shot 2556-10-19 at 12.15.11 AM" src="{{ site.baseurl }}/assets/Screen-Shot-2556-10-19-at-12.15.11-AM.png" width="554" height="633" /></a></p>
<p>การนำ Fitts' Law มาใช้ประโยชน์ในการออกแบบ UX นั้นไม่ได้เจาะจงนำมาใช้กับเฉพาะนิ้วมือ หรือเมาส์เท่านั้น จริงๆ แล้วยังรวมสายตาของคนเข้าไปด้วยครับ <a title="Interaction distance.. หัวใจสำคัญของ Fitts’ Law ตอนที่ 1" href="http://www.ux.in.th/2013/10/interaction-distance-fitts-law-path-1/">จากตัวอย่างในตอนที่แล้ว</a>ก็คือปุ่ม Save กับ progress ที่บอกสถานะการเซฟ อยู่ห่างกันมาก คุณก็ต้องเสียเวลามากในการใช้สายตาเดินทางจากปุ่ม Save ไปถึง progress นั่นเอง</p>
