---
layout: post
title: 'Question in UX Workshop: ถ้าบริษัทมี UX คนเดียว'
date: 2015-03-06 08:58:00.000000000 +07:00
type: post
published: true
status: publish
categories:
- question
tags:
- ux role
- uxer
meta:
  _wpcom_is_markdown: '1'
  _wpas_done_all: '1'
  dsq_thread_id: '3571498224'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>ปกติหลัง UX Workshop เราจะให้ทุกคนได้ Feedback ตัว Workshop ซึ่งส่วนหนึ่งจะเป็นคำถามที่ยังค้างคาใจอยู่ ก่อนหน้านี้ผมคิดว่าจะเอาไว้ตอบบน Group alumni แต่มาคิดอีกทีเอามาตอบบน blog ดูน่าสนุกกว่า แล้วถ้ามีใครมีความเห็นอื่นๆ จะได้ลองแลกเปลี่ยนกันด้วย</p>
<p><img src="{{ site.baseurl }}/assets/1425401401_thumb.jpeg" align="middle" class="full aligncenter full full full full full" alt="" title="" /><br />Blog แรกเลยเลือกคำถามสนุกๆ โดยคำถามมีบริบทว่า <b>“ถ้าในบริษัทมี UX อยู่คนเดียว คนที่เหลือไม่รู้จัก UX”</b> แล้ว <b>"เราควรเริ่มต้นอย่างไร”</b> เป็นคำถาม</p>
<p>สำหรับการตอบคำถามนี้ผมอยากชวนให้คิดถึงเป้าหมายก่อน แล้วค่อยหาทางเริ่มต้น</p>
<p>สำหรับคนที่ทำงานด้าน UX ผมจะได้เห็นมาหลายแบบ แต่ละแบบก็มีเป้าหมายไม่เหมือนกัน ซึ่งทำให้การเลือกทางเดินเริ่มต้นต่างกันมาก ผมจะลองยกตัวอย่างซัก 3 แบบพอเป็นแนวๆ<br />
<!--more--></p>
<p><img src="{{ site.baseurl }}/assets/1425572132_thumb.jpeg" align="middle" class="aligncenter full full full full" alt="" title="" /></p>
<p>แบบแรก เป็นพวกฉายเดียว มีเป้าคือการ<b>ทำให้ product สร้าง Experience ที่ดีที่สุด</b> พบได้มากในกลุ่ม Startup</p>
<p>คนที่ทำ UX ในกลุ่มนี้จะอยากทำงานสุดๆ มีความคิดความฝันและรู้ว่าควรทดสอบโปรแกรมกับผู้ใช้อย่างไร ดังนั้นกลุ่มนี้จะ<b>เริ่มต้นด้วยการทำ User interview </b>เพื่อจะรู้ว่าปัญหาที่ควรแก้ จากนั้นก็ต่อด้วย idea creation, prototype, test แล้ววนไปเรื่อยๆ จนกว่าจะเริ่มลงตัวก็ส่งไปให้ Development ทำงานต่อ แล้วตัวเองก็กลับไปเริ่มต้นใหม่ ถ้า Development ทำเสร็จแล้วก็จะเอาไปทดสอบ ซึ่งทำให้ product ก็จะดีขึ้นอย่างรวดเร็ว (แต่อาจจะมีปัญหาเรื่องกำไร เพราะตามใจลูกค้ามากเกิน)</p>
<p><img src="{{ site.baseurl }}/assets/1425572164_thumb.jpeg" align="middle" class="aligncenter full full full full" alt="" title="" /></p>
<p>แบบที่สอง เป็นพวกที่เน้นผลงาน มีเป้าหมายคือการ<b>ทำให้ product สามารถตอบโจทย์ธุรกิจ</b>ได้ (สร้าง conversion หรือ เปลี่ยนผู้ใช้เป็นลูกค้า) พบได้มากในกลุ่ม e-commerce</p>
<p>คนกลุ่มนี้แทนที่จะเริ่มต้นที่ลูกค้า เค้าจะ<b>เริ่มต้นที่ Stakeholder</b> หรือกลุ่มที่ให้ทุนกับ product เพื่อให้รู้ว่าจริงๆ เค้าทำโปรแกรมนี้เพื่ออะไร เป้าหมายคืออะไร สมติฐานของคนกลุ่มนี้คืออะไร และที่สำคัญคือเค้าคิดว่าประสบการแบบไหนที่สามารถทำกำไรได้ จากนั้นทีม UX ก็มีหน้าที่เอาสมติฐานมาทดสอบกับผู้ใช้ สร้าง persona, user journey แล้วทำ User test (interview, prototype etc.) หลังจากได้ข้อมูลก็กลับไปคุยกับ Stakeholder อีกที ถ้าดูแล้วเพิ่ม conversion หรือ NPS ก็ส่งให้ dev ทำต่อ</p>
<p><img src="{{ site.baseurl }}/assets/1425572206_thumb.jpeg" align="middle" class="aligncenter full full full full" alt="" title="" /></p>
<p>แบบที่สาม เป็นพวกเพ้อฝัน <b>มีเป้าหมายคือการทำให้ทุกคนในองค์กรมี User อยู่ในใจ แล้วทุกคนพยายามสร้าง Experience ที่ดีที่สุดให้ลูกค้า</b> พบได้ไม่บ่อยนัก บริษัทที่จะใส่ใจผู้ใช้มากกว่าผลกำไร อย่าง Apple (ก่อนสมัยของคุก)</p>
<p>UX ที่อยู่ในกลุ่มนี้ไม่ได้มีเป้าหมายหลักเพื่อสร้างประสบการณ์ที่ดีที่สุดให้ลูกค้า เพราะเค้าคิดว่า UX ไม่ใช่คนที่รู้จัก Product ดีที่สุด ไม่ใช่คนที่เดาลูกค้าได้ดีที่สุด คนที่ทำได้ดีคือทีมงานที่คลุกคลีอยู่กับ Product มานานต่างหาก UX เป็นแค่คนที่รู้เรื่อง UX เท่านั้น</p>
<p>ดังนั้นสิ่ง<b>แรกที่ UX ทำคือการ Interview Team</b> แล้วพา user ให้เข้ามาใกล้ทีมให้มากที่สุด ช่วยทีมงานในการวัดสมติฐานต่างๆ และสร้างความเข้าใจในตัว User ให้กับทีมสอน พาทำกระบวนการต่างๆ ของ UX จนทีมงานสามารถทำได้เอง แล้วทั้งทีมละที่จะเป็นคนสร้างประสบการณ์ที่ดีให้กับผู้ใช้ ไม่ใช่แค่ UX คนเดียว</p>
<p>จะเห็นว่าไม่ว่าจะเป็น UX แนวไหน กว่าที่ Product จะแสดงออกถึงความใส่ใจในผู้ใช้ ก็ต้องใช้ระยะเวลาทั้งนั้น แต่ถ้าไม่เริ่มหนทางก็จะไกลขึ้นเรื่อยๆ</p>
