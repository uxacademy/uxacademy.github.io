---
layout: post
title: อะไรสร้างความพึงพอใจได้มากกว่า Social Media
date: 2013-03-13 10:00:21.000000000 +07:00
type: post
published: true
status: publish
categories:
- principle
tags:
- curated
- social meida
meta:
  _edit_last: '4'
  _yoast_wpseo_linkdex: '48'
  _popular_views: '2011'
  _yoast_wpseo_focuskw: social media
  dsq_thread_id: '1133127792'
  author_recommended_posts: a:4:{i:0;s:2:"50";i:1;s:2:"51";i:2;s:2:"53";i:3;s:2:"59";}
  _wpas_done_all: '1'
  mytory_md_visits_count: '2'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>ระหว่างที่กำลังค้นข้อมูลเรื่อง <a title="Desire Engine" href="http://www.nirandfar.com/2012/03/how-to-manufacture-desire.html" target="_blank">Desire Engine</a> และ <a title="Service Design Thinking" href="http://thisisservicedesignthinking.com/" target="_blank">Service Design Thinking</a> ก็ไปเจอเรื่องน่าสนใจเข้าครับ บนเว็บ <a title="nirandfar" href="http://www.nirandfar.com/" target="_blank">nirandfar.com</a> ได้วิเคราะห์หาทิศทางต่อไปของเว็บ โดยดูจากจำนวนเนื้อหาที่ถูกสร้างขึ้นในเว็บแต่ละประเภท แล้วลองวิเคราะห์ว่าเว็บที่ผู้ใช้นิยมเข้าไปสร้างเนื้อหากันเป็นแบบไหน นอกจากเค้าจะเอาปัจจุบันมาคิดแล้วยังเอาอดีตมาใส่ด้วย ผลที่ออกมาคือทิศทางที่น่าจะไป ดังนั้นใครที่อยากรู้ว่าต่อจาก Social Network เราจะเล่นอะไรต่อดี อยากให้ลองอ่านดู</p>
<p>[caption id="attachment_705" align="aligncenter" width="580"]<a href="http://www.ux.in.th/?attachment_id=705" rel="attachment wp-att-705"><img class="size-full wp-image-705" title="ภาพแสดงอดีตและปัจจุบัน" alt="Content-Creation" src="{{ site.baseurl }}/assets/Content-Creation_580-0.jpg" width="580" height="432" /></a> ภาพแสดงอดีตและปัจจุบัน[/caption]</p>
<p style="text-align: left;"><!--more--></p>
<p style="text-align: left;">ภาพนี้ช่วยเปรียบเทียบจำนวนเนื้อหาที่ผู้ใช้สร้างขึ้นเทียบกับความยากง่ายในการสร้างเนื้อหา แน่นอนว่ายิ่งสร้างเนื้อหาได้ง่ายก็ยิ่งทำให้เว็บมีเนื้อหามาก เริ่มจาก<strong>เนื้อหาบน c|net ที่สร้างได้ยากมาก</strong>ต้องวิเคราะห์กันอย่างดี ไม่ใช่ทุกคนจะเข้าไปสร้างได้ด้วยซ้ำ ในช่วงนี้เรามักจะเข้าเว็บที่เราชอบบ่อยๆ เพื่อดูว่ามีอะไรใหม่หรือเปล่า ไม่ได้มีระบบช่วยกรองเนื้อหาใหม่มาให้เพราะเราไม่ได้ติดตามเว็บมากนัก</p>
<p style="text-align: left;">พอมาถึง<strong>ยุค Blogger ก็ง่ายขึ้นทุกคนสามารถสร้างเนื้อหาเอง</strong>ได้ (ไม่ต้องเสียเงินเช่าเว็บ) แต่โดย UX แล้วเนื้อหาที่ต้องสร้างก็ต้องเป็นเนื้อหายาวๆ ที่ต้องตั้งใจเขียนมันเลยไม่ได้ง่ายนัก แต่สำหรับ <strong>twitter facebook</strong> อันนี้ง่ายมากเพราะ UX แสดงให้เราเห็นว่าควรสร้างเนื้อหาเล็กๆ ดังนั้นจึงสร้างได้บ่อยๆ และลดกำแพงในการสร้างเนื้อหาให้กับหลายๆ คน สุดท้ายจำนวนเนื้อหารวมก็เลยมากกว่า จะเห็นว่ายุคนี้เนื้อหาเยอะมากดังนั้นจึงต้องมีตัวช่วยเช่น RSS Feeds หรือบน twitter facebook ก็มี new feed มาช่วย</p>
<p style="text-align: left;">แต่ไม่ใช่ว่าแบบนี้จะง่ายที่สุด ใน<strong>ยุคของ tumblr และ pinterest นั้นง่ายขึ้นไปอีก</strong> ผมมองว่าไม่ใช่ว่าง่ายในเชิง UI ของการใส่ข้อมูล แต่เป็นความง่ายในการคาดหวังว่าเนื้อหาของเราจะไปสู่ผู้ใช้ได้ตรงมากขึ้น เพราะผู้ใช้เริ่มไม่ใช่ผู้เสพอย่างเดียว แต่เป็นผู้รวบรวมด้วย เค้าสามารถรวมรวมเนื้อหาที่ชอบได้ผ่านกระบวนการ Like, share, re-tweet, re-pin ทำให้ความรู้สึกตรงมากขึ้น และที่สำคัญมันเป็นการให้รางวัลกับผู้สร้างเนื้อหา ซึ่งช่วยสร้างนิสัยในการผลิตเนื้อหาได้เป็นอย่างดี</p>
<p style="text-align: left;">บนเว็บ niranfar.com เค้าตั้งชื่อเทคโนโลยีหลังจากยุค Social Media ว่า Curated Web (ผมแปลเอาเองว่าเว็บสะอาด) ซึ่งก็คือเว็บที่พยายามกรองเอาเฉพาะเนื้อหาที่เราน่าจะสนใจออกมา แทนที่จะเอามาทั้งหมด</p>
<p>[caption id="attachment_706" align="aligncenter" width="580"]<a href="http://www.ux.in.th/?attachment_id=706" rel="attachment wp-att-706"><img class="size-full wp-image-706" title="ตารางวิเคราะห์คุณลักษณะของเว็บ" alt="Form" src="{{ site.baseurl }}/assets/Form_580-0.jpg" width="580" height="364" /></a> ตารางวิเคราะห์คุณลักษณะของเว็บ[/caption]</p>
<p>เค้าเรียกเว็บในยุคแรกเป็นแบบ <strong>One-to-Many</strong> คือเนื้อหาหนึ่งชิ้นสร้างมาเพื่อคนจำนวนมาก ทุกคนอ่านเนื้อหาคล้ายๆ กันไปหมด คล้ายกับยุคของนิตยสารดังนั้นเนื้อหาจึงต้องการความถูกต้องอย่างมาก และไม่ใช่ว่าทุกคนจะสร้างได้</p>
<p>ต่อมาคือยุคของเนื้อหาแบบ <strong>Many-to-Many</strong> คือมีเนื้อหาจำนวนมากสร้างขึ้นเพื่อคนจำนวนมาก แต่ละคนเลือกอ่านเอาตามใจชอบ คนสร้างก็สร้างเนื้อหาออกมาแล้วก็ share ออกไปทั้งให้เพื่อนและให้สาธารณะ ในยุคนี้เราจะได้ยินคำว่า information overflow บ่อยๆ เพราะการกรองเนื้อหาทำได้ยาก</p>
<p>ยุคที่สามเข้ามาแก้ปัญหานี้โดยเค้าบอกว่า ยุคนี้เป็นยุคของ <strong>Many-to-One</strong> คือมีระบบคัดกรองเนื้อหามาให้เราโดยเฉพาะ ผ่านกระบวนการ <strong>re-pin, re-blog, re-tweet</strong> ซึ่งช่วยการสร้างเนื้อหาง่ายขึ้นและที่สำคัญคือช่วยให้เจ้าของพื้นที่รู้จักรสนิยมของเรา จนสามารถกรองเอาเนื้อหาที่เราสนใจออกมาได้ ข้อมูลจึงไม่ล้นไม่รก เค้าจึงเรียกยุคนี้ว่าเว็บสะอาด</p>
<p>บทความนี้เขียนขึ้นมาในช่วงต้นปี 2012 ถ้ามามองตอนนี้ผมคิดว่าเค้าคาดการได้ค่อนข้างตรงทีเดียวครับ ผมแนะนำให้<a href="http://www.nirandfar.com/2012/01/where-is-web-going.html" target="_blank">อ่านต้นฉบับ</a>อีกที เพราะผมใส่ความเข้าใจของตัวเองลงไปมากอาจจะคลาดเคลื่อนได้ (ถ้าอยากรู้ว่า <a href="http://en.wikipedia.org/wiki/Nostradamus" target="_blank">nostradamus</a> ทำนายว่าอะไรก็ควรอ่านต้นฉบับ)</p>
<p>ทีนี้ถ้าใครคิดว่าที่บทวิเคราะห์ของ niranfar สมเหตุสมผล เราเริ่มได้แนวทางแล้วว่าถ้าต้องการทำเว็บเราจะทำออกมาแนวไหน หรือถ้าต้องการสร้าง mobile app เราจะวางแผนอย่างไรให้ผู้ใช้เข้ามาสร้างเนื้อหาบนระบบของเรา</p>
<p>สรุปมาจากเว็บไซต์ <a href="http://www.nirandfar.com/2012/01/where-is-web-going.html" target="_blank">niranfar</a></p>
<p style="text-align: center;">
