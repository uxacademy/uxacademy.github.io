---
layout: post
title: ออกแบบ Pantip บน iPad
date: 2012-12-11 22:54:00.000000000 +07:00
type: post
published: true
status: publish
categories:
- case study
tags: []
meta:
  blogger_blog: www.ux.in.th
  blogger_author: Apirak Panatkool
  blogger_permalink: /2012/12/pantip-on-ipad.html
  _blogger_self: https://www.blogger.com/feeds/164893737343921889/posts/default/562243103931623915
  _edit_last: '2'
  dsq_thread_id: '973371989'
  _wp_old_slug: httpwww-ux-in-th201212pantip-on-ipad
  _popular_views: '475'
  _wpcom_is_markdown: '1'
  _wpas_skip_2477638: '1'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>หลายสัปดาห์ก่อนมีเพื่อนสมาชิกคนนึงบน <a href="https://www.facebook.com/groups/ux.in.th/">https://www.facebook.com/groups/ux.in.th/</a> ทดลองออกแบบหน้าจอ ipad สำหรับ App Pantip แล้วมา Post ให้คนในกลุ่มช่วยกันออกความคิดเห็นครับ ตอนนั้นเขียนไปค่อนข้างยาว เห็นว่าน่าจะบันทึกเอาไว้ เลยขอทำซ้ำไว้บนนี้อีกชุดนึง</p>
<div><a href="http://1.bp.blogspot.com/-m19prz9gf5I/UMH_RvZQU3I/AAAAAAADQKs/T-GV0-akKPw/s1600/283359_10151329390069188_1798408952_n.jpg"><img class="aligncenter" alt="" src="{{ site.baseurl }}/assets/283359_10151329390069188_1798408952_n.jpg" width="400" height="322" border="0" /></a></div>
<div style="text-align: center;">หน้า login</div>
<p>เริ่มจากหน้า Login ครับ หน้านี้ดูแล้วสวยดี เข้าใจง่ายเพราะมีตัว Login ค่อนข้างเด่น ผู้ใช้เข้ามาแล้วรู้ว่าตอนนี้เปิด App อะไรอยู่โดยดูจาก Logo ที่เด่นอยู่ด้านบน ถ้าให้ดีน่าจะมีปุ่ม skip ในกรณีที่เค้าอยากเข้าไปดูก่อนว่าโปรแกรมหน้าตาเป็นอย่างไร ก่อนที่จะสมัครสมาชิก</p>
<p>ชุดปุ่ม "ลืมรหัสผ่าน ขอบัตรผ่าน สมัครสมาชิก" ดูเหมือนออกมาจากตัว (i) ซึ่งจริงๆ ตัว i จะสื่อถืง information แต่ปุ่มทั้งสามเป็น action ไม่ใช่ information ทำให้คนเดาได้ลำบากครับ ถ้าทำเป็นตัวหนังสือที่ไม่เด่นมาก หรือวาดสวยๆ ฝังลงไปกับ background จะดูดีกว่าให้ดูเหมือนออกมาจากตัว (i)</p>
<p><!--more--></p>
<p>ส่วน (i) อาจจะเอาไว้แสดง information จริงๆ เช่น about us contact us หรือเป้าหมายน่าจะดีกว่าครับ</p>
<p>ปุ่ม On/Off ควรระวังเรื่อง Accessibility ด้วยครับ ในกรณีที่ผู้ใช้กลับขาวเป็นดำ ในกรณีของคนตาบอดสี เค้าจะดูยากว่าเป็น On หรือ Off <a href="http://www.ux.in.th/2012/10/accessibility-is-about-people.html">ลองอ่านเรื่อง accessibility ในนี้ดูครับ</a></p>
<p><a href="http://2.bp.blogspot.com/-nB3L4BpnR8g/UMH_SwN_gjI/AAAAAAADQK0/YVcitIohgAU/s1600/32303_10151329396699188_72272884_n.jpg"><img class="aligncenter" alt="" src="{{ site.baseurl }}/assets/32303_10151329396699188_72272884_n.jpg" width="400" height="322" border="0" /></a></p>
<div style="text-align: center;">หน้าเลือกห้อง</div>
<p>หน้าเลือกห้อง ผมเดาว่าเป็นหน้าที่ผู้ใช้ Login เข้ามาครั้งแรกจะเจอหน้านี้เลย หน้านี้ดูสวยและเข้าใจง่าย</p>
<p>เท่าที่ดูมี flow แปลกๆ นิดนึงครับ อันแรกคือการเอาปุ่ม Post ไปไว้มุมบนซ้ายสุด ผมมองว่าธรรมชาติของการ Post น่าจะเป็นการเลือกห้องก่อน แล้วค่อยกด Post ดังนั้นการ Post น่าจะอยู่ในส่วนขวามือ ภายในห้องเท่านั้น จะประหยัดทั้งการพัฒนา และทำให้เข้าใจได้ง่ายครับ</p>
<p>ผมเสนอให้เราใช้ Logo ของ Pantip มาแทนปุ่ม Post เพื่อเป็นการตอกย้ำ Brand ครับ</p>
<p>ที่ Tab ด้านซ้ายจะใช้ 3 องค์ประกอบที่ใช้บอกว่าเลือก Tab นี้อยู่</p>
<ol>
<li>เปลี่ยนสี icon</li>
<li>เปลี่ยนสี Background</li>
<li>ทำลูกศรชี้</li>
</ol>
<p>ผมมองว่าใช้ตัวใดตัวหนึ่งก็พอครับ หรือใช้แค่เปลี่ยนสี icon กับเปลี่ยนสี background เล็กน้อยก็น่าจะสวยและง่ายในการแสดงผลตอนที่เข้าไปในห้องแล้วด้วยครับ หรืออีกแบบคือดูว่า Apple ใช้วิธีไหนในการแสดง Active Tab เราก็ใช้วิธีการเดียวกัน เพื่อลดการเรียนรู้ของผู้ใช้</p>
<p>การเลือกห้องผมเชื่อว่าผู้ใช้จะเลือกจากชื่อของห้องมากกว่า icon ครับ ดังนั้นอาจจะทำชื่อให้อ่านง่ายขึ้น เช่นตัวใหญ่ขึ้น ส่วน icon ผมคิดว่าผูัใช้ pantip น่าจะจดจำชุดของห้องไว้ด้วย เช่น ชุด cafe ชุด technical เป็นต้น น่าจะลองจัดเป็นชุดๆ ด้วยสี หรือเส้นดูครับ</p>
<p>ต้องคิดเผื่อตอนที่มีห้องมากกว่านี้ หรือตอนที่ผูัใช้มีห้องที่เข้าประจำด้วย ว่าทำอย่างไรให้เค้าเข้าห้องนั้นได้ง่ายที่สุด เพราะต้องเข้าเป็นประจำ เช่นอาจจะให้ลากมาใส่ทางซ้ายมือได้</p>
<p style="text-align: center;"><a href="http://4.bp.blogspot.com/-3445lT17Vfs/UMH_UdhdMDI/AAAAAAADQK8/_ocIf9Y4FLA/s1600/526074_10151329403679188_1117266068_n.jpg"><img class="aligncenter" alt="" src="{{ site.baseurl }}/assets/526074_10151329403679188_1117266068_n.jpg" width="400" height="322" border="0" /></a> หน้าแสดงกระทู้ห้องชายคา</p>
<p>หน้าแสดงกระทู้ห้องชายคาผมชอบเรื่องสี ที่ทำให้ส่วนของการอ่านกระทู้เป็นสีขาวอ่านได้ง่าย ถึงแม้ว่าจะขัดกับหน้าเว็บเก่าที่เป็นสีดำ แต่ผมคิดว่าตัวอักษรสีเข้มบนพื้นขาวอ่านง่าย ตรงจุดนี้ผมคิดว่าถ้าผู้ใช้สามารถเลือกได้ว่าจะเป็นสีดำหรือสีขาวได้จะดีมากครับ เพราะเวลาอ่านในห้องมืดๆ จะได้ปรับเป็นสีดำ เวลาอ่านในที่มีแสงจะได้ปรับเป็นสีขาว</p>
<p>กลับมาที่ปุ่ม Post ทางซ้ายมือ เมื่อเข้ามาที่หน้านี้แล้วผมจะไม่แน่ใจว่าเมื่อกดแล้วมันจะพาผมออกไปนอกห้องหรือเปล่า และไม่แน่ใจว่ามันทำงานต่างจากปุ่ม [ + ] ทางขวามืออย่างไร</p>
<p>ถัดมาเป็นแผ่น ชายคา อันนี้จะแปลกๆ ว่า "Tab เลือกห้อง" ไม่ถูกเลือกค้างไว้ ทำให้เหมือนว่าผมออกมาแล้ว เหมือนเป็นหน้าลอยๆ ไม่อยู่บน Tab ไหนเลย ซึ่งเป็นพฤติกรรมที่แปลกสำหรับ iOS ครับ จะให้ดีน่าจะให้เลือก "Tab เลือกห้อง" ค้างไว้ แล้วใส่ปุ่ม Back เพื่อกลับไปหน้าเลือกห้อง</p>
<p>Tab "ทั้งหมด แนะนำ และ หมวดหมู่" น่าจะใช้ขนาดมาตรฐานของ iPad ครับ จะช่วยให้ ผู้ใช้รู้สึกคุ้นเคยได้ง่าย และอย่าลืมตรวจเรื่อง Accessibility ด้วยนะครับ (มีคนตาบอดใช้ pantip เยอะอยู่ครับ)</p>
<p>รายการกระทู้ถ้าแอบบอก ชื่อผู้เขียนและเวลาไว้ด้วย น่าจะดีครับ เพราะของเก่ามีตรงนี้อยู่ อาจจะมีรหัสของกระทู้ด้วยก็ดี</p>
<p>ปุ่ม + ทางขวามือ ผมไม่แน่ใจว่าคืออะไร แต่น่าจะทำให้ชัดเจนกว่านี้ครับ ถ้าเป็นการตั้งกระทู้เพิ่ม อาจจะเอาไว้รวมกับรายชื่อกระทู้ครับ แล้วลองเปลี่ยน icon เป็นรูปดินสอคล้ายกับ Twitter น่าจะช่วยให้เรียนรู้น้อยลงครับ หรือจะยั่วให้ตั้งกระทู้ โดยใช้ช่องว่างๆ ไว้เหมือน Facebook ก็น่าสนใจครับ</p>
<p>ตอนนี้การแสดงผล ส่วนที่เป็นข้อคิดเห็นกับส่วนที่เป็นกระทู้จะหน้าตาคล้ายกันมาก ต่างกันที่สีอาจจะยังไม่พอครับ</p>
<p>นอกจากนั้นปกติบอลลูนคำพูดจะต้องออกมาจากคนเหมือนรูปในส่วนข้อคิดเห็น แต่ในส่วนที่เป็นกระทู้ บอลลูนจะออกมาจากหัวใจ เลยจะแปลกๆ</p>
<p>ทั้งหมดก็ประมาณนี้ ผมพยายามใส่เฉพาะในส่วนที่เป็นภาพรวม เพราะถ้าลงรายละเอียดน่าจะลงได้หลังจากคุยที่มาที่ไปมากกว่านี้ครับ</p>
<p>ต้องขอบคุณ iwattgetmore มากๆ ครับ การได้คิดแบบนี้สนุกมากเลย และถ้าสมาชิกท่านอื่นๆ ได้ช่วยกันเสนอข้อคิดเห็นในมุมต่างๆ เราคงได้เรียนรู้กันมากมายครับ</p>
