---
layout: post
title: 5 ความเชื่อที่บั่นทอนพลังของ UX
date: 2012-09-19 06:00:00.000000000 +07:00
type: post
published: true
status: publish
categories:
- principle
tags:
- business
meta:
  blogger_blog: www.ux.in.th
  blogger_author: Apirak Panatkool
  blogger_permalink: /2012/09/incompatible-with-good-ux.html
  _blogger_self: https://www.blogger.com/feeds/164893737343921889/posts/default/8525411937536125401
  _edit_last: '4'
  dsq_thread_id: '998608775'
  _wp_old_slug: 5-%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%97%e0%b8%b5%e0%b9%88%e0%b8%9a%e0%b8%b1%e0%b9%88%e0%b8%99%e0%b8%97%e0%b8%ad%e0%b8%99%e0%b8%9e%e0%b8%a5%e0%b8%b1
  _popular_views: '494'
  mytory_md_visits_count: '1'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>สิ่งที่ท้าทายมากๆ สำหรับคนทำ UX คือการบอกทุกคนในทีมให้ทำงานโดยมี User eXperience เป็นศูนย์กลาง เพราะทุกคนต่างก็มีงานของตนเอง มีหน้าที่ความรับผิดชอบที่ต้องทำ การทำงานแบบปลอดภัยไว้ก่อน หรือ Defensive Style จึงมักอยู่ในใจมากกว่าความพยายามทำให้ลูกค้ามีความสุข</p>
<p>โดยเฉพาะคนที่เป็นผู้บริหาร ส่วนมากมักมีหน้าที่ทำให้ระบบที่มีอยู่แล้วยังคงทำงานได้แบบเดิม การจะทำให้ลูกค้าส่วนใหญ่มีความสุข แล้วไปลดความสุขของลูกค้าบางคน จึงเป็นเรื่องที่ยากมาก ผู้บริหารมักถูกกดดันโดยหลายเรื่อง เช่น การบริหารความเสี่ยงในองค์กร ลำดับความสำคัญของงาน การสร้างแรงจูงใจให้กับพนักงาน จนทำให้เกิดความเชื่อฝังหัวขึ้นมาหลายอย่าง</p>
<p>ผมลองยกตัวอย่างความเชื่อที่ขัดกับแนวทาง UX มาซัก 5 อย่างครับ</p>
<blockquote><p>เลือกเข้าตลาดก่อนแทนที่จะทำสินค้าให้ดี</p></blockquote>
<p>การเอาสินค้าออกสู่ตลาดก่อนเป็นเรื่องที่ดีครับ แต่ถ้าสินค้าของเรายังไม่ดีพอมันจะสร้างความประทับใจทางลบ และทำให้โอกาสที่จะกลับมาเลือกเราอีกครั้งเป็นเรื่องยาก ดังนั้นให้แน่ใจว่าเราทำของดี แล้วค่อยปล่อยออกไป</p>
<p><!--more--></p>
<blockquote><p>เลือกเก็บเงินไว้แทนที่จะลงทุนในเรื่องประสิทธิภาพ</p></blockquote>
<p>ผมมองว่าประสิทธิภาพนั้นเงินซื้อไม่ได้ ดังนั้นถ้ามีโอกาสที่จะเอาเงินแลกประสิทธิภาพได้ ก็อย่าปล่อยโอกาสนั้นไป</p>
<blockquote><p>ใช้แนวทาง Six Sigma ในการสร้างนวัตกรรม</p></blockquote>
<p>แนวทางของ Six sigma เป็นการบริหารที่มุ่งเน้นในการลดความผิดพลาด  ลดความสูญเปล่า และลดการแก้ไขตัวชิ้นงาน และสอนให้พนักงานรู้แนวทางในการทำธุรกิจอย่างมีหลักการ  และจะไม่พยายามจัดการกับปัญหาแต่จะพยายามกำจัดปัญหาทิ้ง ดังนั้นเมื่อเรานำมาประยุกต์ใช้กับการสร้างนวัตกรรมมันจะขัดกันเพราะ นวัตกรรมในช่วงเริ่มต้นมักจะสร้างปัญหา และมีความสูญเปล่ามากมาย จนกว่ามันจะถูกขัดเกลาไปสักพัก</p>
<blockquote><p>พยายามตามเก็บ feature ให้ทันคู่แข่ง แทนที่จะพยายามสร้างประสบการณ์ผู้ใช้ที่แตกต่าง</p></blockquote>
<p>ถ้าเราคิดไม่ทันคู่แข่ง เราจะเน้นลอกของคู่แข่งเพราะง่ายกว่า และเห็นผลชัดเจน แต่สุดท้ายก็จะยากมากที่จะเอาชนะคู่แข่ง ทางที่ดีคือหาทางเล่นในเล่นในเกมส์ของตัวเอง เหมือนที่ Amazon ฉีกตัวเองไปจากแนวทางที่ Apple สร้างไว้</p>
<blockquote><p>ออกแบบโดยแน้นหน้าตาที่สวยงาม โดยยึดติดกับการตลาดและสิ่งที่จะใช้โฆษณา</p></blockquote>
<p>งานออกแบบควรสวยงามเป็นเรื่องจริงครับ แต่เราไม่ควรยึดเรื่องนี้เป็นหลัก ความสวยงามควรจะมาหลังจากที่โปรแกรมตอบโจทย์ของลูกค้าแล้ว และไม่ควรยึดติดกับแนวทางการตลาดที่วางไว้ จริงๆ แนวทางการตลาดควรพร้อมปรับตัวเพื่อให้ได้ UX ที่ดี</p>
<p>ที่มา : <a href="http://www.amazon.com/Effective-UI-Building-Experience-Software/dp/059615478X">หนังสือ Effective UI</a></p>
