---
layout: post
title: สร้าง Persona ควรมีอะไรบ้าง
date: 2012-10-31 22:23:00.000000000 +07:00
type: post
published: true
status: publish
categories:
- principle
tags:
- persona
meta:
  blogger_blog: www.ux.in.th
  blogger_author: Apirak Panatkool
  blogger_permalink: /2012/10/persona-requirement.html
  _blogger_self: https://www.blogger.com/feeds/164893737343921889/posts/default/2431512012134582008
  _edit_last: '4'
  dsq_thread_id: '995397999'
  _wp_old_slug: '%e0%b8%aa%e0%b8%a3%e0%b9%89%e0%b8%b2%e0%b8%87-persona-%e0%b8%84%e0%b8%a7%e0%b8%a3%e0%b8%a1%e0%b8%b5%e0%b8%ad%e0%b8%b0%e0%b9%84%e0%b8%a3%e0%b8%9a%e0%b9%89%e0%b8%b2%e0%b8%87'
  _popular_views: '640'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>เวลาที่สร้างตัวตนของลูกค้าขึ้นมา เราต้องการให้ตัวตนนั้นชัดเจนมากที่สุด ยิ่งถ้าทำให้คนในทีมสามารถจิตนาการออกมาได้เป็นคนเดียวกันยิ่งดีขึ้นไปอีก ดังนั้นยิ่งให้ข้อมูลมากก็ยิ่งดีหรือเปล่า? การให้ข้อมูลมาก บางทีทำให้ภาพที่ควรจะชัดกลายเป็นภาพเบลอๆ และหลายครั้งทำให้ไม่อยากอ่านเสียเปล่าๆ</p>
<p>การสร้างภาพของลูกค้าได้ชัดที่สุด โดยการข้อมูลให้น้อยที่สุด ผมคิดว่าอย่างน้อยควรมีข้อมูล 7 ข้อนี้ครับ</p>
<p><strong>รูปภาพ</strong></p>
<p>"หนึ่งภาพแทนพันคำ" พอเราเห็นภาพปั๊บเราก็จะจิตนาการนิสัยใจคอออกมาได้ทันที ดังนั้นเราจึงพยายามหาภาพที่สื่อให้เห็นอุปนิสัยหลักๆ ของผู้ใช้ออกมาให้ได้เป็นอันดับแรก</p>
<p style="text-align: center;"><a href="http://4.bp.blogspot.com/-lZwqrLt0DUE/UJE6JU9FK0I/AAAAAAADPIY/yYvJaSSc0LQ/s1600/Apirak-Kosayothin.jpg"><img alt="" src="{{ site.baseurl }}/assets/Apirak-Kosayothin.jpg" border="0" /></a> <a href="http://1.bp.blogspot.com/-dMFVFSBeBls/UJE6KGXnfRI/AAAAAAADPIg/EuW_hgCx6go/s1600/apirak.jpg"><img alt="" src="{{ site.baseurl }}/assets/apirak.jpg" width="320" height="214" border="0" /></a><br />
ภาพแบบเป็นทางการ และไม่เป็นทางการ</p>
<p><!--more--></p>
<p>จากภาพตัวอย่างจะเห็นว่าภาพที่ดูเป็นทางการ จะสื่ออารมณ์ออกมาได้ไม่ดีนัก แต่ภาพที่ไม่เป็นทางการจะสามารถบอกได้ว่า คนนี้ดูเป็นคนช่างคิดนะ อายุประมาณไหน ชอบคิดอะไรทำไมคิดไปยิ้มไป จนบางครั้งอาจจะบอกได้ว่า ถ้าคนแบบนี้มาใช้โปรแกรมของเราเค้าจะคิดอย่างไร</p>
<p><strong>ชื่อ</strong></p>
<p>แม้ว่าในความเป็นจริง ชื่อจะไม่สามารถบอกได้ว่าคนๆ นั้นเป็นคนแบบไหน แต่ในความรู้สึกของคน ชื่อจะช่วยบอกลักษณะนิสัยใจคอได้ เช่น ถ้าชื่อตามั่น อาจจะคิดได้ว่าเค้าเป็นคุณลุงอยู่ต่างจังหวัด  หรือถ้าชื่อนิด อาจจะคิดว่าเป็นเด็กผู้หญิงน่ารักคนหนึ่ง เป็นต้น</p>
<p>นอกจากนั้นการตั้งชื่อยังช่วยให้การคุยกันในทีมงานง่ายขึ้น ว่าเรากำลังทำ feature บางอย่างให้ใคร เช่น ลูกค้าอย่างตามั่นอาจจะไม่สังเกตแต่เด็กน้อยอย่างนิดน่าจะชอบมาก ดังนั้นเราควรเก็บ feature นี้ไว้ให้น้องนิดดีหรือเปล่า เป็นต้น</p>
<p><strong>อายุ</strong></p>
<p>การบอกช่วงอายุจะช่วยให้เราคาดการได้ว่าควรออกแบบมาในแนวไหน แต่สำหรับการทำ UX เราจะไม่บอกเป็นช่วงแต่จะระบุไปเลยว่าอายุเท่าไหร เพื่อให้เราสามารถเดาความรู้สึกของผู้ใช้ได้ชัดที่สุด เร็วที่สุด ลองนึกถึงพฤติกรรมและความคิดของนักศึกษาวัย 21 ปี กับคุณแม่วัย 34 ปี เราจะนึกถึงความแตกต่างได้ทันที</p>
<p><strong>ที่อยู่</strong></p>
<p>คนในทีมเดียวกัน จะมีแนวโน้นที่จะมองคนที่อยู่ในที่ต่างๆ คล้ายๆ กัน เช่น ลองนึกถึงนิสัยของคนเชียงใหม่ กับนิสัยของคนนครศรีธรรมราชดู เราจะพอจิตนาการได้ว่าสองคนนี้น่าจะมีนิสัยใจคอต่างกันอย่างไร</p>
<p><strong>อาชีพ</strong></p>
<p>อาชีพช่วยบอกว่าคนๆ นั้นชอบอะไร หรือมีแนวโน้มที่จะใช้อะไรในการตัดสินใจ เช่น เวลาศิลปินวาดภาพมาเห็นโปรแกรมของเราอาจจะตัดสินความยากง่ายจากสีและองค์ประกอบศิลปเป็นหลัก ในขณะที่นักวิทยาศาสตร์อาจจะตัดสินใจจากความชัดเจนของข้อความต่างๆ บนหน้าจอ เป็นต้น</p>
<p>ดังนั้นเราจะพยายามเลือกอาชีพให้ตรงกับลักษณะของบุคคลที่เราคาดหวังให้เค้ามาเป็นลูกค้าของเรา</p>
<p><strong>ประวัติ</strong></p>
<p>ประวิติเป็นส่วนสุดท้ายที่เราจะสร้างขึ้นมา มันจะเป็นส่วนของรายละเอียดที่ผู้ใช้คนนี้จะใช้ในการตัดสินใจในส่วนต่างๆ ของโปรแกรมเรา</p>
<p>นอกจากนั้นประวัติยังช่วยให้คนที่เราสร้างขึ้นมาดูสมจริงขึ้นด้วย ดังนั้นเวลาที่เราสร้างเรื่องราวของคน คนนี้ขึ้นมาเราจะพยายามสร้างให้นิสัยอย่างมีที่มาที่ไป หรือสร้างให้มีความสัมพันธ์บางอย่างกับโปรแกรมของเรา เช่น เรากำลังทำโปรแกรมแต่งภาพสำหรับมืออาชีพ ก็อาจจะสร้างเรื่องราวของเด็กชายที่ชอบวาดรูปมาตั้งแต่เด็ก แต่ต่อมากลับหลงไหลในการจับภาพด้วยกล้อง แต่ก็ไม่ค่อยได้ภาพที่ตรงกับจิตนาการจึงต้องนำภาพมาแต่งทุกครั้ง หลังๆ เริ่มมีคนมาจ้างให้ช่วยแต่งภาพให้จนเค้าไม่มีเวลาส่วนตัว จึงต้องเริ่มหาเครื่องมือที่ช่วยให้งานแต่งภาพเสร็จเร็วขึ้น เป็นต้น</p>
<p>ทั้งนี้ทั้งนั้นการจะใส่ข้อมูลอะไรลงใน persona จะขึ้นอยู่กับโปรแกรมที่เรากำลังทำอยู่เป็นหลัก ไม่มีรูปแบบตายตัว สำคัญที่ทุกคนในทีมควรจะนึกถึงคนๆ เดียวกัน และนึกถึงคนๆ นั้นอย่างชัดเจน ถึงขนาดที่สามารถเดาพฤติกรรมของเค้าเวลาที่เข้ามาใช้โปรแกรมของเราได้เลย</p>
