---
layout: post
title: UX/UI ของแต่ละอุปกรณ์ ต่างกันที่ความคาดหวัง
date: 2014-03-30 13:27:01.000000000 +07:00
type: post
published: true
status: publish
categories:
- principle
tags: []
meta:
  _wpas_skip_2477638: '1'
  _wp_old_slug: ux
  dsq_thread_id: '2549550007'
  _popular_views: '435'
  _wpas_done_all: '1'
  _edit_last: '4'
  _wpcom_is_markdown: '1'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>โดยพื้นฐานการออกแบบแล้ว เรารู้กันดีว่าเพราะแต่ละอุปกรณ์มีคุณลักษณะเฉพาะตัวไม่เหมือนกัน งานออกแบบ UX/UI ก็ควรออกมาไม่เหมือนกัน เช่น iPhone มีหน้าจอเล็กกว่า iPad จึงแสดงข้อมูลบนจอได้น้อยกว่า iPhone 5 ขนาดเล็กกว่า Samsung Galaxy S5 จึงมีลักษณะการจับจะไม่เหมือนกันทำให้การวางปุ่มที่เหมาะสมไม่เหมือนกัน เป็นต้น</p>
<p>แม้ว่าคุณลักษณะของอุปกรณ์จะดูเหมือนเป็นเรื่องสำคัญ แต่จริงๆ แล้วมีเรื่องที่สำคัญกว่าที่ทำให้การออกแบบ UX/UI ของแต่ละอุปกรณ์ไม่เหมือนกันครับ นั่นคือ <strong>ความคาดหวังของผู้ใช้</strong> วินาทีที่ผู้ใช้เปิดโปรแกรมของเราขึ้นมาในแต่ละอุปกรณ์จะมีความคาดหวังไม่เหมือนกัน เนื่องจากบริบทของผู้ใช้ไม่เหมือนกัน เช่น</p>
<p>บริบทของ<strong>ผู้ใช้โทรศัพท์มือถือ</strong></p>
<p><img src="{{ site.baseurl }}/assets/13491747293_2abc4a0b36_o.jpg" alt="Phone user" /></p>
<p><!--more--></p>
<p>ผู้ใช้มือถือสามารถมันเปิดขึ้นเมื่อไหรก็ได้ แม้ในช่วงเวลาสั้นๆ ดังนั้นผู้ใช้จึงคาดหวังว่าจะสามารถปิดโปรแกรมของเราได้ตลอดเวลา โปรแกรมที่ดีจะช่วยให้ผู้ใช้สามารถเปิดใช้งานได้ในเวลาสั้นๆ ผู้ใช้สามารถเข้าถึงข้อมูลที่ต้องการได้อย่างรวดเร็ว ยิ่งในสถานการณ์ที่คาดเดาระยะเวลาไม่ได้ เช่นผู้ใช้กำลังต่อคิวซื้อของ หรือเปิดขึ้นมาระหว่างขึ้นรถไฟฟ้า การเปิดโปรแกรมขึ้นมาแล้วเห็นข้อมูลที่อยากรู้และการปิดโปรแกรมได้ทันทีที่ต้องการจะอยู่ในความคาดหวังของผู้ใช้ ดังนั้นแม้ว่าปิดไปแล้วก็สามารถเปิดมาทำงานต่อได้ไม่ต้องเริ่มใหม่ หรือถ้าเป็นเกมส์ถ้าปิดไปแล้วก็สามารถเปิดมาเล่นต่อได้เลย</p>
<p>ต่างจาก<strong>บริบทของผู้ใช้ Tablet</strong></p>
<p><img src="{{ site.baseurl }}/assets/13492000694_318c09eea6_o.jpg" alt="Tablet user" /></p>
<p>ผู้ใช้ของกลุ่ม Tablet จะเปิดโปรแกรมตอนสบายๆ นั่งเล่นอยู่ที่บ้าน หรือนั่งทำงาน ดังนั้นโปรแกรมจึงไม่ได้ถูกเปิด/ปิดตลอดเวลา การดูข้อมูลไม่ได้รีบร้อน ถ้าเป็นโปรแกรมงานก็จะนั่งดูลงรายละเอียด หรือถ้าเล่นก็สามารถค่อยๆ เสพข้อมูลอย่างสบายๆ โปรแกรมไม่ต้องเร่งสรุปข้อมูลมากนัก อาจจะเน้นแสดงรูปมากกว่าข้อความเพราะรูปต้องใช้เวลาในการประมวลผล แต่ทำให้เห็นภาพรวมมากกว่า</p>
<p>ลองดู UI ของ ebay บน iPhone และ iPad</p>
<p><img src="{{ site.baseurl }}/assets/13504162575_2a3ca39bc9.jpg" alt="ebay on iphone and ipad" /></p>
<p>เมื่อเราพิจารณา <strong>ความคาดหวังของผู้ใช้</strong> จะทำให้ UX/UI ของทั้งสองอุปกรณ์ต่างกันจนแทบจะเป็นคนละโปรแกรม ดังนั้นการพิจารณาแค่ขนาดของอุปกรณ์จึงไม่เพียงพอ เพราะถ้าคิดแค่นั้นเราอาจจะออกแบบแค่การย่อ/ขยายให้ใช้พื้นที่หน้าจอคุ้มบนแต่ละอุปกรณ์เท่านั้น</p>
<p>สำหรับคนที่ทำงานด้าน UX สิ่งที่ควรเอาไว้ตรงกลางคือ <strong>ผู้ใช้</strong> ทั้งความคาดหวัง พฤติกรรม วัฒนธรรม แม้แต่ความพยายามในการเรียนรู้ก็ควรเอามาคิดด้วย การเอาลักษณะเฉพาะของอุปกรณ์มาคิดก็เป็นเรื่องที่สำคัญแต่อย่าให้ความสำคัญไปมากกว่าตัวผู้ใช้นะครับ</p>
<p>ปล. บทความนี้ตอนแรกเป็นเรื่อง การออกแบบโปรแกรมบน KIOSK แต่กลายเป็นว่าปูพื้นฐานเรื่องความคาดหวังซะยาว เลยยกเรื่อง KIOSK ไปอีกบทนึงละกัน :-)</p>
