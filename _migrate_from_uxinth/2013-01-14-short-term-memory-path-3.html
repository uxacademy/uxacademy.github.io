---
layout: post
title: ผู้ใช้ความจำสั้น แต่เว็บนั้นยาว ตอนที่ 3
date: 2013-01-14 07:00:53.000000000 +07:00
type: post
published: true
status: publish
categories:
- principle
tags:
- memory
- mental model
meta:
  _edit_last: '4'
  _wpas_done_all: '1'
  dsq_thread_id: '1001548893'
  _wpas_skip_2477638: '1'
  _yoast_wpseo_linkdex: '56'
  _yoast_wpseo_metadesc: ตอนที่สามเราจะพูดถึงกรณีที่เหมาะกับการให้ข้อมูลจำนวนมากตั้งแต่หน้าแรก
    เพราะเว็บยาวๆก็มีตลาดของมันเอง
  _yoast_wpseo_title: ออกแบบเว็บโดยคำนึงถึง short-term memory ตอนที่ 3
  _yoast_wpseo_focuskw: short-term memory
  _popular_views: '933'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p><a title="ผู้ใช้ความจำสั้น ตอนที่ 1" href="http://www.ux.in.th/2013/01/short-term-memory/" target="_blank">ตอนที่หนึ่ง</a>เราพูดถึงปัญหาเว็บไซต์ที่ยาวมากๆ จนผู้ใช้ไม่สามารถจำโครงสร้างได้ทั้งหมดเพราะปัญหา short-term memory ส่งผลต่อการเข้ามาครั้งที่สองหรือการย้อนกลับไปอ่านส่วนที่สนใจ แต่ก็ใช่ว่าจะไม่มีใครเหมาะกับเว็บยาวๆ เลย มีเว็บและโปรแกรมหลายแบบที่เหมาะกับโครงสร้างยาวๆ ครับ</p>
<p><a title="ผู้ใช้ความจำสั้น แต่เว็บนั้นยาว ตอนที่ 2" href="http://www.ux.in.th/2013/01/short-term-memory-path-2/">ตอนที่สอง</a>เราพูดถึงทางแก้เมื่อเว็บของเรายาวมากๆ เราจะย่อมันลงได้อย่างไร โดยที่ผู้ใช้ และผู้บริหารจะยังคงชอบมันอยู่</p>
<p>ตอนที่สามเราจะพูดถึงกรณีที่เหมาะกับการให้ข้อมูลจำนวนมากตั้งแต่หน้าแรก เพราะเว็บยาวๆก็มีตลาดของมันเอง</p>
<p>กรณีแรกที่เหมาะสำหรับเว็บยาวๆ คือจะต้อง<strong>เป็นเว็บที่ผู้ใช้ไม่ต้องการย้อนกลับมาอ่านอีกครั้ง</strong> ส่วนมากจะเป็นเว็บข่าวที่มีข่าวใหม่มาทุกวัน ผู้ใข้อ่านหนึ่งรอบแล้วจบไม่ต้องย้อนกลับมาอ่านอีก เพราะข่าวทั้งหมดได้เปลี่ยนไปแล้วการอ่านรอบสองจึงก็ไม่ต่างจากอ่านรอบแรก</p>
<p style="text-align: center;"><a title="thairat by apirakpanatkool, on Flickr" href="http://www.flickr.com/photos/apirakpanatkool/8326740044/"><img alt="thairat" src="{{ site.baseurl }}/assets/8326740044_aae39b2324.jpg" width="111" height="500" /></a> <a title="facebook_redesign_2009-10_screenshot_001 by apirakpanatkool, on Flickr" href="http://www.flickr.com/photos/apirakpanatkool/8326718016/"><img alt="facebook_redesign_2009-10_screenshot_001" src="{{ site.baseurl }}/assets/8326718016_08f7d274e0.jpg" width="450" height="383" /></a><br />
ตัวอย่างเว็บ Thairat และ Facebook</p>
<p>เจ้าของเว็บต้องการอำนวยความสะดวกให้ผู้ใช้สามารถอ่านจากบนลงล่างได้หมดไม่จำเป็นต้องรู้ภาพรวมของเว็บไซต์ กรณีของเว็บแบบนี้เราจะไม่พยายามเปิดหน้าใหม่ ถ้าจะดูรายละเอียดอาจจะเปิดหน้าใหม่ หรือทำเป็น popup บนเว็บเดิม และ<strong>ที่สำคัญคือเนื้อหาควรเปลี่ยนทุกวันเพราะผู้ใช้จะต้องย้อนมาอ่านใหม่หมดทุกครั้ง</strong></p>
<p><!--more--></p>
<p>ลองคิดดูว่าถ้าเว็บแบบนี้เข้ามาครั้งที่สองแล้วไม่ต่างจากเดิม การเข้ามาครั้งที่สามผู้ใช้จะไม่คาดหวังว่าจะมีจุดต่าง</p>
<p>กรณีที่สองคือ<strong>โปรแกรมที่โครงสร้างและลำดับความสำคัญของเนื้อหาเปลี่ยนบ่อย</strong> เช่น เว็บข่าว หรือเว็บกิจกรรมของบริษัท หรือเว็บ portal เพราะเว็บลักษณะนี้มักจะมีข่าวสำคัญ หรือการจัดกิจกรรมที่ไม่สามารถจัดลำดับความสำคัญได้ชัดเจน จนต้องปรับขนาดของเนื้อหาอยู่ตลอด</p>
<p style="text-align: center;"><a title="flipboard sample page by apirakpanatkool, on Flickr" href="http://www.flickr.com/photos/apirakpanatkool/8329334081/"><img alt="flipboard sample page" src="{{ site.baseurl }}/assets/8329334081_1e3b2f39b5.jpg" width="300" height="225" /></a> <a title="flipboard-ipad-screenshots-2 by apirakpanatkool, on Flickr" href="http://www.flickr.com/photos/apirakpanatkool/8329333561/"><img alt="flipboard-ipad-screenshots-2" src="{{ site.baseurl }}/assets/8329333561_15c010884b.jpg" width="300" height="225" /></a></p>
<p style="text-align: center;">flipboard ปรับโครงสร้างตามเนื้อหา</p>
<p>flipboard เป็นตัวอย่างของ App ที่เปิดยาวไปเรื่อยๆ คล้ายกับที่เราเห็นจากนิตยสาร หรือหนังสือพิมพ์จริงๆ แต่มักไม่เห็นแบบนี้กับบนเว็บไซต์เพราะการปรับตำแหน่งเนื้อหาเป็นงานที่แพงมากสำหรับเว็บไซต์ (แต่เว็บข่าวใหญ่ๆ บางทีก็คุ้มที่จะเปลี่ยน หรือเตรียมให้พร้อมสำหรับการเปลี่ยน) หรือถ้าเป็นโปรแกรมก็ต้องออกแบบมาให้ปรับเปลี่ยนโครงสร่างได้ง่าย หรืออัตโนมัติไปเลย</p>
<p><strong>กรณีที่สามคือเว็บที่ออกแบบมาให้อ่านครั้งเดียว</strong> เช่นเว็บไซต์ประชาสัมพันธ์กิจกรรม เว็บไซต์แนะนำบริษัท หรือเว็บที่นำเสนอแนวคิดบางอย่างที่เมื่อผู้ใช้เข้าใจแล้วก็ไม่ต้องกลับมาอ่านอีก</p>
<p style="text-align: center;"><a title="Web Design Springfield MO   Website Development Springfield MO   Demi Creative by apirakpanatkool, on Flickr" href="http://www.flickr.com/photos/apirakpanatkool/8330464266/"><img alt="Web Design Springfield MO   Website Development Springfield MO   Demi Creative" src="{{ site.baseurl }}/assets/8330464266_d8906b11ac.jpg" width="126" height="500" /></a> <a title="Free Range Designs   From a Canadian Web   Graphic Designer by apirakpanatkool, on Flickr" href="http://www.flickr.com/photos/apirakpanatkool/8329420643/"><img alt="Free Range Designs   From a Canadian Web   Graphic Designer" src="{{ site.baseurl }}/assets/8329420643_9d9d85b816.jpg" width="68" height="500" /></a></p>
<p style="text-align: center;">ตัวอย่างหน้าเว็บของ <a href="http://demicreative.com">Springfield MO</a> และ <a href="http://www.freerangedesigns.ca">Free Range Designs</a></p>
<p>เมื่อก่อนเว็บพวกนี้มักสร้างด้วยโปรแกรม flash เพื่อให้ดูหวือหวาดึงดูความสนใจเพิ่มโอกาสรับรู้ข้อมูลมากขึ้น แต่เดี๋ยวนี้ก็เริ่มมีพวกเว็บ HTML5 ที่ออกแบบมายาวๆ ดูแล้วเพลินดีแต่ให้ดูหลายรอบคงไม่ไหว</p>
<p>ตอนนี้นอกจากงานออกแบบทั้งสามแนวนี้แล้ว ผมยังนึกไม่ออกว่ามีเว็บหรือโปรแกรมไหนที่ควรให้ข้อมูลผู้ใช้มากๆ ตั้งแต่หน้าแรก เพราะโปรแกรมหรือเว็บส่วนมากต้องให้ผู้ใช้สามารถกลับมาใช้ซ้ำได้บ่อยๆ</p>
<p>แม้แต่เว็บข่าวที่มีข่าวสารที่ออกทุกวัน เดี๋ยวนี้ยังพยายามออกแบบโครงสร้างให้เข้าใจได้ง่าย พยายามรวบกล่องข้อมูลหลายกล่องให้รวมอยู่ในกล่องเดียว แล้วใช้ tag, category หรือสี เพื่อช่วยในการแยกประเภทแทนที่จะแยกกล่องออกไป</p>
<p style="text-align: center;"><a title="Blognone   Tech News That s Worth by apirakpanatkool, on Flickr" href="http://www.flickr.com/photos/apirakpanatkool/8330524078/"><img alt="Blognone   Tech News That s Worth" src="{{ site.baseurl }}/assets/8330524078_fac0f59935.jpg" width="96" height="500" /></a></p>
<p style="text-align: center;">เว็บ <a href="http://www.blognone.com">blognone.com</a></p>
<p>จากภาพตัวอย่าง จะเห็นว่าเว็บนี้ออกแบบมาแบบที่ให้ข้อมูลผู้ใช้มากๆ ตั้งแต่หน้าแรก แต่ก็สามารถทำให้ผู้ใช้เข้าใจโครงสร้างได้อย่างรวดเร็ว โดยใช้เทคนิคการรวบเนื้อหาเป็นกล่องยาวๆ กล่องเดียว แล้วใช้สีและ icon เพื่อแยกประเภท การออกแบบลักษณะนี้ผู้ใช้จะสามารถจดจำโครงสร้างได้อย่างรวดเร็วครับ</p>
<p>เรื่องความจำระยะสั้นนอกจากจะใช้กับการออกแบบ UI แล้ว ถ้าเราตีรวม <strong>programmer</strong> ที่เข้ามาอ่าน code ของเราเป็นหนึ่งใน user เราก็จะไม่เขียน code ยาวๆ ที่รวมอยู่ใน method เดียวเพราะคนที่เข้ามาอ่าน code ก็จะจำได้ไม่หมด หรือกรณีของ <strong>graphic designer</strong> ถ้าเราคิดว่าคนที่เข้ามาออกแบบต่อจากเราเป็น user หรือแม้แต่ตัวเราเองที่ต้องย้อนกลับมาแก้งานออกแบบของตัวเองเป็น user เราก็จะแยก layer ให้เป็นกลุ่มๆ ชัดเจน ไม่รวมมาอยู่ใน group เดียว</p>
<p>นั่นก็เพราะเราคำนึงถึง user และเราจึงต้องศึกษาข้อจำกัดต่างๆ เอาไว้ และความจำก็เป็นหนึ่งในปัจจัยสำคัญครับ</p>
