---
layout: post
title: UX ของป้ายเวลาทำการ
date: 2012-10-08 21:07:00.000000000 +07:00
type: post
published: true
status: publish
categories:
- case study
tags: []
meta:
  blogger_blog: www.ux.in.th
  blogger_author: Apirak Panatkool
  blogger_permalink: /2012/10/available-time-paper.html
  _blogger_self: https://www.blogger.com/feeds/164893737343921889/posts/default/3674679112954523523
  dsq_thread_id: '972192783'
  _edit_last: '4'
  _wp_old_slug: ux-%e0%b8%82%e0%b8%ad%e0%b8%87%e0%b8%9b%e0%b9%89%e0%b8%b2%e0%b8%a2%e0%b9%80%e0%b8%a7%e0%b8%a5%e0%b8%b2%e0%b8%97%e0%b8%b3%e0%b8%81%e0%b8%b2%e0%b8%a3
  _popular_views: '622'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>ที่มาของเรื่องนี้คือ ผมไปเจอรูปบน facebook อันหนึ่ง เค้าเห็นป้ายนี้แล้วเกิดสงสัยว่าทำไมไม่เขียนว่าทุกวันไปซะเลย เพราะการเขียนว่า วันจันทร์-วันอาทิตย์ มันยาวกว่า ต้องอ่านมากกว่า และเปลืองหมึกมากกว่าด้วย</p>
<p style="text-align: center;"><a href="http://2.bp.blogspot.com/-T4j_6T64Pkk/UHLZcSNeF9I/AAAAAAADG9M/1mC_59x3FVA/s1600/419421_4105021056397_1023447127_n.jpeg"><img alt="" src="{{ site.baseurl }}/assets/419421_4105021056397_1023447127_n.jpeg" width="320" height="240" border="0" /></a><br />
ภาพต้นเหตุ</p>
<p>สมติว่าเหตุการนี้ไม่ได้เกิดขึ้นโดยบังเอิญ แต่เจ้าของป้ายได้ผ่านการลองผิดลองถูกมาแล้ว กว่าจะมาเป็นป้ายนี้ เราอาจจะลองย้อนเหตุการดู</p>
<p><!--more--></p>
<p><a href="http://2.bp.blogspot.com/-5QG8z_NPkFg/UHLZj0ZhSeI/AAAAAAADG9k/2D_mG77_vU8/s1600/Screen+Shot+2555-10-08+at+8.46.52+PM.png"><img class="aligncenter" alt="" src="{{ site.baseurl }}/assets/Screen+Shot+2555-10-08+at+8.46.52+PM.png" border="0" /></a> แบบนี้อาจจะเป็นแบบแรกที่ป้ายนี้เกิดขึ้นมาก เค้าขึ้นต้นด้วย "เวลาทำการ" ผมเลยคิดว่าเค้าน่าจะอยากแสดงเวลามากกว่า จากนั้นก็ใช้คำว่า "ทุกวัน" ลงท้าย ผมเดาสิ่งที่เกิดขึ้นคือ ลูกค้าหลายคนของที่นี้อาจจะไม่แน่ใจว่า "ทุกวัน" แปลว่าทุกวันทำงานหรือเปล่า กลายเป็นว่าทุกวันคือ จันทร์-ศุกร์ แทน หรือทุกวันอาจจะหมายถึงไม่มีวันหยุดก็ได้ ทำให้ลูกค้ามาที่ร้านในวันหยุดนักขัตฤกษ์ ด้วย</p>
<p><a href="http://4.bp.blogspot.com/--xb5XeQe3XY/UHLZk290nkI/AAAAAAADG9s/BhUHOq2T4Eg/s1600/Screen+Shot+2555-10-08+at+8.46.57+PM.png"><img class="aligncenter" alt="" src="{{ site.baseurl }}/assets/Screen+Shot+2555-10-08+at+8.46.57+PM.png" border="0" /></a> เจ้าของร้านจึงเปลี่ยนจาก "ทุกวัน" เป็น วันจันทร์-วันอาทิตย์ แทน เพื่อให้ทุกคนรู้ว่าไม่ใช่ จันทร์-ศุกร์ และอาจจะหยุดในวันนักขัตฤกษ์ด้วย แต่ก็มีปัญหาว่า บางคนสังเกตุแต่เวลาทำการ แต่ไม่ได้ดูวันที่ซึ่งเขียนเป็นบรรทัดสุดท้้าย ทำให้ลูกค้าเดินเข้ามาถามเจ้าหน้าที่อยู่ดี<br />
<a href="http://3.bp.blogspot.com/-DGBTpZVFTxk/UHLZiA01yKI/AAAAAAADG9U/huJ8FqV2WzY/s1600/Screen+Shot+2555-10-08+at+8.46.45+PM.png"><img class="aligncenter" alt="" src="{{ site.baseurl }}/assets/Screen+Shot+2555-10-08+at+8.46.45+PM.png" border="0" /></a> เจ้าหน้าที่จึงย้ายวันจันทร์-วันอาทิตย์มาไว้เป็นบรรทัดที่สอง แล้วเติม เวลาลงไป เพราะมันห่างจากคำว่า "เวลาทำการ" มาหนึ่งบรรทัดแล้ว จึงต้องมีคำว่าเวลาใหม่อีกครั้ง<br />
<a href="http://3.bp.blogspot.com/-KSydliaaXmk/UHLZjBmnw_I/AAAAAAADG9c/WHNakRjHBZQ/s1600/Screen+Shot+2555-10-08+at+8.46.49+PM.png"><img class="aligncenter" alt="" src="{{ site.baseurl }}/assets/Screen+Shot+2555-10-08+at+8.46.49+PM.png" border="0" /></a> สุดท้ายแล้วเจ้าของอาจจะคิดว่ามันเกิดความซ้ำซ้อน จึงตัดคำว่า "เวลา" ออก ทำให้ขนาดของ "7:00-21:00 น." ใหญ่และเห็นชัดมากขึ้น</p>
<p>จากตัวอย่างถ้าเราเอามาเทียบกับเรื่อง UI เราจะเห็นว่า UI ที่ดีจะต้องปรับตัวเองไปตามผู้ใช้ โดยยึดผู้ใช้เป็นศูนย์กลาง หลายครั้งเราเอาตัวเองมาเป็นมาตรฐานทำให้คิดว่าป้ายแบบนี้ดีที่สุด แต่จริงๆ แล้วต้องดูว่าป้ายนี้ทำมาให้ใครใช้ คนกลุ่มนั้นมีความเชื่ออย่างไร เค้าเคยเห็นป้ายแบบไหนมาก่อน จากนั้นเราจึงออกแบบโดยใช้คนกลุ่มนั้นเป็นศูนย์กลาง</p>
<p>ถ้าทำได้เราจะสร้าง User eXperience ที่ดีที่สุดสำหรับกลุ่มเป้าหมายของเราครับ ส่วนคนที่ไม่ใช่กลุ่มเป้าหมายถ้าเค้าใช้ได้เราก็ดีใจ ถ้าเค้าใช้ไม่ได้ก็ควรปล่อยเค้าไปครับ อาจจะมีโปรแกรมอื่นๆ ที่เหมาะสำหรับเค้ามากกว่าเราก็ได้</p>
