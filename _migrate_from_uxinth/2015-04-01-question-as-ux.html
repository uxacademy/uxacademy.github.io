---
layout: post
title: ถามอย่าง UX
date: 2015-04-01 23:16:08.000000000 +07:00
type: post
published: true
status: publish
categories:
- principle
tags:
- quesiton
- ux
meta:
  _wpcom_is_markdown: '1'
  _wpas_done_all: '1'
  dsq_thread_id: '3646397603'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>วันนี้ไปเจอบทความของ Jason Grant บนเว็บ&nbsp;<a href="http://uxmovement.com/thinking/the-art-of-questioning-as-a-ux-skill/" title="The art of questioning as a UX Skill" target="_blank">uxmovement.com</a>&nbsp;เค้าเขียนบทความเกี่ยวกับการตั้งคำถามสำหรับคนที่เป็น UX โดยคุณ Grant ได้ไปอ่านหนังสือ&nbsp;<a href="http://amorebeautifulquestion.com/" title="a more beautiful question" target="_blank">A More Beautiful Question</a>&nbsp;ของ Warren Berger เค้าเลยเอามาต่อยอด ส่วนผมอ่านแล้วชอบผมเลยขอเอามาเล่าต่อเป็นภาษาไทย (เอาตามที่เข้าใจนะครับ... ไม่อยากบอกว่าแปลเพราะคงแปลไม่ตรงเท่าไหร)</p>
<p>ในหนังสือบอกว่าทักษะการตั้งคำถามเป็นทักษะที่เด็กสามารถทำได้ดีมากๆ &nbsp;เพราะเด็กยังไม่ได้พัฒนา “Mental model” จึงยังไม่มีความคิดว่าอะไรควรเป็นอะไร ดังนั้นเด็กจึงตั้งคำถามกับทุกอย่าง (ไม่มีอะไร Makesense สำหรับเด็ก) แต่พอเราผ่านระบบการศึกษาเราก็เริ่มสงสัยน้อยลง</p>
<p><a href="https://www.ux.in.th/wp-content/uploads/2015/03/1427816582_full.png" target="_blank"><img src="{{ site.baseurl }}/assets/1427816582_thumb.png" align="middle" class="full aligncenter full full" alt="" title="" /></a><br />ฃนาย Berger บอกว่าคำถามที่สร้างนวัตกรรมออกเป็น 3 แบบ<br /><!--more--></p>
<h1 class="">คำถาม 3 แบบ</h1>
<h3 class="">Why? ทำไม?</h3>
<p>ทำไมสิ่งนั้นถึงต้องเป็นแบบนั้น? เราพลาดอะไรกันไปหรือเปล่า? สิ่งที่เราเข้าใจมันเป็นแค่สมติฐานหรือข้อเท็จจริงแล้ว? การตั้งคำถามว่า "ทำไม?”&nbsp;เป็นการพยายามท้าทายสมติฐานเดิมๆ ยกตัวอย่างเช่น คำถามจากลูกของนาย Edwin Land ว่า “ทำไมเราต้องรอ เพื่อที่จะได้ดูรูปด้วย” Land เลยตอบลูกด้วยการสร้างกล้อง Polaroid&nbsp;</p>
<p><a href="https://www.ux.in.th/wp-content/uploads/2015/03/1427734795_full.jpeg" target="_blank"><img src="{{ site.baseurl }}/assets/1427734795_thumb.jpeg" align="middle" class="full aligncenter full full full full" alt="" title="" /></a></p>
<h3 class="">What if…? จะเป็นอย่างไร ถ้า...</h3>
<p>คำถามนี้จะเป็นจุดเริ่มของ idea โดยเราลองคิดอะไรที่ไม่ปกติดู ลองเพิ่มหรือลดองค์ประกอบเผื่อจะมีอะไรน่าสนใจมากขึ้น อย่างเช่นคำถามของ H.B. Reese คนที่คิด Peanut Butter Cups ได้ลองตัวเองว่า “จะเป็นอย่างไรนะ ถ้าเราผสมใส่เนยถั่วกับช็อกโกแลตเข้าด้วยกัน"</p>
<p><a href="https://www.ux.in.th/wp-content/uploads/2015/03/1427734851_full.jpeg" target="_blank"><img src="{{ site.baseurl }}/assets/1427734851_thumb.jpeg" align="middle" class="full aligncenter full full full full" alt="" title="" /></a></p>
<h3 class="">How? อย่างไร?</h3>
<p>นี่เป็นจุดเริ่มต้นของสมติฐานที่สามารถนำไปทดสอบได้ ปกติแล้ว Prototype จะเกิดขึ้นตรงนี้ละ คือเมื่อเราเริ่มหาทางไปให้กับแนวคิดของเราได้ ตัวอย่างที่เค้ายกมาก็คือโครงการ Google Glass ที่ทีมได้ลองสร้าง prototype ขึ้นมาภายในเวลา 45 นาที แล้วค่อยดูว่าผลเป็นอย่างไร&nbsp;</p>
<p><a href="https://www.ux.in.th/wp-content/uploads/2015/03/1427818008_full.jpeg" target="_blank"><img src="{{ site.baseurl }}/assets/1427818008_thumb.jpeg" align="middle" class="full aligncenter full full" alt="" title="" /></a></p>
<h1 class="">คำถามในบริบทของ UX Design</h1>
<p>สำหรับคนทำ UX ตอนนี้เราเริ่มเห็นพื้นฐานของการตั้งคำถามละว่าอะไรเป็นคำถามที่ควรถาม และอะไรเป็นการสร้างสมติฐานที่ท้าทาย ถ้าใครเคยทำงานออกแบบหรือพัฒนาโปรแกรมเราจะรู้ว่าเราควรเข้าใจผู้ใช้ให้ถ่องแท้จนเห็นปัญหาที่แท้จริงของผู้ใช้ก่อน เพราะการเข้าใจปัญหาอย่างลึกซึ้งจะช่วยให้เราจัดการปัญหาได้ดีขึ้น </p>
<p>แต่ลูกค้าของเรามักไม่ได้คิดไปในทางเดียวกับเรา&nbsp;ต่อไปนี้เป็นตัวอย่างคำถามจากลูกค้าที่มักจะสร้างปัญหาให้แล้ว แต่ถ้าเราตั้งคำถามกลับดีๆ เราจะสามารถใช้มันเป็นโอกาสในการปรับกระบวนคิดของเค้าได้</p>
<h4 class="">Ex.1 เรารู้อยู่แล้วว่าลูกค้าของเราเป็นอย่างไร เราไม่จำเป็นต้องวิจัยลูกค้า หรือทำ user testing ก็ได้</h4>
<p>เป็นเรื่องปกติมากที่ลูกค้าของเรามักคิดว่าเค้าเข้าใจลูกค้าของเค้าอยู่แล้วว่าเป็นคนอย่างไร การที่เราจะรู้ว่าเค้าเข้าใจจริงหรือเปล่าก็ให้ลองกลับความเข้าใจไปเป็นคำถามดู จาก “เรารู้อยู่แล้วว่าลูกค้าต้องการทำ XYZ...” ให้ลองกลับเป็น “เรารู้ได้อย่างไรว่าลูกค้าต้องการทำ XYZ? ทำไมลูกค้าถึงเลือกทำแบบนี้ก่อนอย่างอื่น” &nbsp;เมื่อเราลองกลับคำถามแล้วใส่ <b>“ทำไม”</b> ลงไป จะเป็นการกระตุ้นให้ลูกค้าได้คิด สุดท้ายแล้วจะทำให้เกิดเราเข้าใจปัญหาได้ลึกซึ้งพอที่จะเริ่มแก้<br />&nbsp;</p>
<h4 class="">Ex. 2 เรารู้ว่าลูกค้าต้องการ app และเราต้องการแค่ partner ที่เข้ามาออกแบบมัน</h4>
<p>ก่อนจะตัดสินใจแก้ปัญหาตามที่วางเอาไว้ เราควรจะได้เปิดใจให้กับทางเลือกอื่นๆ ด้วย โดยอาจจะใช้คำถาม “what if... หรือ จะเป็นอย่างไร ถ้า...” โดยเราจะลองคิดโดยไม่คำนึงถึงข้อจำกัดต่างๆ หรือแบบแผนที่เคยใช้ แล้วลองหาทางออกหลายๆ แบบดู</p>
<p>คำถาม “จะเป็นอย่างไร ถ้า...” จะน่ากลัวสำหรับบริษัทที่มีแบบแผนในการแก้ปัญหาที่ชัดเจนแล้ว ตรงกันข้ามกับ Startup ที่พยายามฉีดตัวเองออกไปจากแนวคิดเดิมๆ<br />&nbsp;</p>
<h4 class="">Ex. 3 ตอนนี้เรารู้ปัญหาแล้ว เราต้องการลงรายละเอียด เพื่อพัฒนา Beta ภายใน 3 เดือน</h4>
<p>หลังจากคำถาม “จะเป็นอย่างไร ถ้า...” ทีมน่าจะมีแนวโน้มที่จะตกผลึกแนวทางแก้ปัญหาแล้ว แต่จริงๆ แล้วแนวทางแก้ปัญหาที่ได้จากคำถาม “จะเป็นอย่างไร ถ้า...” มักเป็นแค่สมติฐาน ซึ่งควรได้รับการทดสอบเพื่อให้มั่นใจในผลลัพธ์ที่ตามมาให้มากขึ้นก่อน</p>
<p>ในขั้นตอนต่อไปจึงเป็นของคำถาม “อย่างไร” เพื่อการทดสอบสมติฐาน ดังนั้นทีมจึงควรจะสามารถขยับขยายเวลาเพื่อให้มีเวลาสำหรับการพัฒนาต้นแบบเพื่อเอาไปทดสอบ โดยต้นแบบนี้ควรจะราคาถูกมาก และใช้เวลาในการพัฒนาน้อยที่สุด (จะได้ fail fast) เพราะเราไม่อยากเจอปัญหาหลังจากลงทุนราคาแพงไปแล้ว<br />&nbsp;</p>
<h1 class="">คำถามในโลกธุรกิจ</h1>
<p>ในบริษัทที่ทันสมัยเรามักได้ยินคำยอดฮิตว่า “คิดนอกกรอบ” อยู่เสมอ นั้นก็เพราะปกติแล้วเค้าคิดอยู่ในกรอบและมีแนวโน้มที่จะกลัวคำถามเลยพยายามให้คนคิดนอกกรอบ ดังนั้นถึงเค้าจะพูดว่าให้ “คิดนอกกรอบ” แต่นโยบายกลับให้รางวัลโดยวัดผลที่ประสิทธิภาพของงาน และลงโทษกับคนที่ตั้งคำถามมาก (ช่วงแรกของการตั้งคำถามมักทำให้งานชงัก)</p>
<p>ในองค์กรธุรกิจมักถือว่า Lean เป็นกระบวนการปฏิบัติมากกว่าเป็นแนวคิด มันมักถูกใช้เพื่อขับเคลื่อนโครงการจากแนวคิดไปสู่การสร้างแทนที่จะเป็นการ<b>ทำซ้ำเพื่อให้รู้</b> แต่การทำงานแบบ Lean เป็นการทำซ้ำๆ ดั้งนั้นทีมควรพร้อมที่จะลองหลายๆ แนวทาง และพร้อมที่เรียนรู้ความผิดพลาดที่จะเกิดขึ้น ถ้าองค์กรมีวัฒนธรรมของการตั้งคำถามก็จะช่วยให้ Lean เกิดได้ง่ายขึ้น</p>
<p>คนทำ UX และนักออกแบบ ควรจะตั้งคำถามให้เป็นเรื่องปกติ ทักษะในการตั้งคำถามจะช่วยสร้างผลลัพธ์ที่ดีขึ้น และช่วยปรับวัฒนธรรมองค์กรให้พร้อมสำหรับการสร้างนวัฒกรรม แม้ว่าคุณอาจจะดูเป็นตัวป่วน หรือดูกวนประสาทแต่ก็คุณนี่ละที่จะช่วยสร้างแนวทางใหม่ๆ และกระตุ้นให้องค์กรเคลื่อนที่ไปข้างหน้า</p>
