---
layout: post
title: 'หน้าจอสัมผัส: แตะกับแตะค้าง'
date: 2012-08-06 13:03:00.000000000 +07:00
type: post
published: true
status: publish
categories:
- case study
tags: []
meta:
  blogger_blog: www.ux.in.th
  blogger_author: Patipat Susumpow
  blogger_permalink: /2012/08/tab-and-hold-on-wikipanion.html
  _blogger_self: https://www.blogger.com/feeds/164893737343921889/posts/default/6464787283519539388
  dsq_thread_id: '996867823'
  _edit_last: '2'
  _popular_views: '528'
  _wpas_skip_2477638: '1'
  _wp_old_slug: '%e0%b8%ab%e0%b8%99%e0%b9%89%e0%b8%b2%e0%b8%88%e0%b8%ad%e0%b8%aa%e0%b8%b1%e0%b8%a1%e0%b8%9c%e0%b8%b1%e0%b8%aa-%e0%b9%81%e0%b8%95%e0%b8%b0%e0%b8%81%e0%b8%b1%e0%b8%9a%e0%b9%81%e0%b8%95%e0%b8%b0%e0%b8%84'
author:
  login: keng
  email: patipat@me.com
  display_name: Keng Susumpow
  first_name: Keng
  last_name: Susumpow
---
<p>อันนี้เน้นการประยุกต์และธรรมชาติการใช้งานการแตะกับแตะค้างบนหน้าจอของ app บน iOS ชื่อ <a href="http://www.wikipanion.net/index.html">Wikipanion</a> ไม่ได้ค่าโฆษณานะ แต่ใช้อยู่ :-P</p>
<p>Wikipanion เป็นโปรแกรมอ่าน <a href="https://en.wikipedia.org/">วิกิพีเดีย</a> มีความสามารถหลายอย่าง เรื่องทำไมต้องใช้ app อ่านวิกินั้นไม่ใช่ประเด็นหลัก :-P แต่สิ่งที่น่าสนใจคือตัว app เองมีการประยุกต์การแตะกับการแตะค้างไว้อย่างน่าสนใจ</p>
<p>ถ้าใครติดวิกิพีเดียก็พอจะนึกออกว่า เวลาเราอ่านบทความใดๆ ก็ตาม เราจะอยากอ่านบทความอื่นๆ ที่ถูกเชื่อมโยงเนื้อหาไว้ด้วย ยกตัวอย่างเช่น ผมอ่านบทความวิกิเรื่อง <a href="http://en.wikipedia.org/wiki/Mars_Science_Laboratory">Mars Science Laboratory</a> แล้วก็อยากรู้ว่าจุดลงจอดของหุ่นมันอยู่ใน <a href="http://en.wikipedia.org/wiki/Gale_%28crater%29">Gale Crater</a> ซึ่งเป็นหลุมอุกาบาตบนดาวอังคารมันเป็นอย่างไร ในกรณีนี้ผมมีสองทางเลือกคือ</p>
<p>[caption id="" align="aligncenter" width="1394"]<img alt="แสดงการเปิดลิงก์ที่อยากอ่านในวิกิพีเดียไปยังแท็บใหม่ รอไว้อ่านทีหลัง" src="{{ site.baseurl }}/assets/%E0%B8%88%E0%B8%B1%E0%B8%9A%E0%B8%A0%E0%B8%B2%E0%B8%9E%E0%B8%AB%E0%B8%99%E0%B9%89%E0%B8%B2%E0%B8%88%E0%B8%AD+2555-08-06+%E0%B8%93+11.41.01.png" width="1394" height="1172" /> แสดงการเปิดลิงก์ที่อยากอ่านในวิกิพีเดียไปยังแท็บใหม่ รอไว้อ่านทีหลัง[/caption]</p>
<ul>
<li>คลิกที่ลิงก์ Gale Crater และเว็บเบราเซอร์ก็จะเปลี่ยนหน้าเว็บไปแสดงผลข้อมูลในหน้า Gale Crater</li>
<li>ในกรณีเว็บเบราเซอร์รุ่นใหม่ๆ ผู้ใช้ก็จะมีทางเลือกในการเปิดลิงก์ Gale Crater ไว้ที่แท็บใหม่ หรือเว็บเบราเซอร์รุ่นเก่าๆ ที่ไม่รองรับการดูเว็บด้วยแท็บก็จะเปิดหน้าต่างใหม่ไว้ พออ่านหน้าหลักเสร็จก็สลับไปดูหน้าใหม่</li>
</ul>
<p>สิ่งที่น่าสนใจใน Wikipanion คือการออกแบบระบบคิวเพื่อรองรับพฤติกรรมการใช้งานนี้ โดยใช้การแตะและการแตะค้าง ในโปรแกรมรุ่นก่อนๆ ไม่แน่ใจว่ารุ่นไหน โปรแกรมออกแบบไว้ว่า</p>
<ul>
<li>แตะลิงก์เพื่อไปยังเนื้อหานั้น</li>
<li>แตะลิงก์ค้างเพื่อเก็บลิงก์นั้นเข้าคิว</li>
</ul>
<p>&nbsp;</p>
<p>ซึ่งก็ใช้งานได้ดี แต่เมื่อเร็วๆ นี้ ไม่แน่ใจว่าเมื่อไรเหมือนกัน โปรแกรมได้ปรับรุ่นและเปลี่ยนการปฏิสัมพันธ์ระหว่างการเก็บเนื้อหาเข้าคิวและการเปลี่ยนหน้าเนื้อหาเป็น</p>
<ul>
<li>แตะลิงก์เพื่อเก็บลิงก์นั้นเข้าคิว</li>
<li>แตะลิงก์ค้างเพื่อไปยังเนื้อหานั้น</li>
</ul>
<p>[caption id="" align="aligncenter" width="1200"]<img alt="แตะลิงก์ Gale Crater เพื่อเก็บเข้าคิว" src="{{ site.baseurl }}/assets/IMG_0095.PNG" width="1200" height="1600" /> แตะลิงก์ Gale Crater เพื่อเก็บเข้าคิว[/caption]</p>
<p>[caption id="" align="aligncenter" width="1200"]<img alt="แตะค้างลิงก์ Gale Crater เพื่อไปยังเนื้อหาทันที" src="{{ site.baseurl }}/assets/IMG_0099.PNG" width="1200" height="1600" /> แตะค้างลิงก์ Gale Crater เพื่อไปยังเนื้อหาทันที[/caption]</p>
<p>สิ่งที่น่าสนใจคือทำไม Wikipanion ถึงเลือกที่จะเปลี่ยนพฤติกรรมของผู้ใช้?</p>
<p>คำตอบที่เป็นไปได้คือ พฤติกรรมการใช้งานของผู้ใช้ที่ท่องเว็บบนอุปกรณ์ที่ใช้งาน Mobile Safari มักจะแตะที่ลิงก์ไปเพื่อไปยังหน้าต่างๆ ในทันที และแตะค้างเพื่อเปิดตัวเลือกเพิ่มเติมเช่น เปิดลิงก์ในแท็บใหม่ ทีหลัง</p>
<p>ดังนั้นผู้ใช้จึงเรียนรู้ว่าการแตะเป็นการเปลี่ยนหน้าเนื้อหา ใน Wikipanion พฤติกรรมการอ่านที่ <b>Wikipanion คิดว่าควรจะเป็น</b> คือการอ่านไปเรื่อยๆ อยากอ่านเนื้อหาไหนต่อก็เก็บไว้ในคิวแล้วไปอ่านต่อในคิวเอา ซึ่งถ้ามองในกรณีนี้ก็อาจจะเป็นการรบกวนการเรียนรู้ของผู้ใช้ ซึ่งสำหรับผู้ใช้เดิมอย่างผมก็จะหงุดหงิดเล็กน้อยในครั้งแรก แต่พอลองใช้แล้วก็พบว่ามันสอดคล้องกับพฤติกรรมการอ่านวิกิ อย่างที่ควรจะเป็นมากขึ้น</p>
<p>หากจะโต้วาทีเรื่องนี้ก็อาจจะต้องย้อนไปว่า พฤติกรรมการอ่านวิกิพีเดียควรจะเป็นแบบไหนถึงจะได้ความรู้สูงสุด อ่านให้จบเป็นชิ้นๆ หรืออ่านกระโดดไปกระโดดมา?</p>
<div></div>
