---
layout: post
title: ประยุกต์ใช้กฎ 80:20 ในงาน UX
date: 2013-08-20 08:00:23.000000000 +07:00
type: post
published: true
status: publish
categories:
- principle
tags: []
meta:
  _edit_last: '2'
  author_recommended_posts: a:4:{i:0;s:3:"816";i:1;s:1:"4";i:2;s:3:"804";i:3;s:3:"778";}
  dsq_thread_id: '1619017692'
  _wpas_done_all: '1'
  _popular_views: '148'
  mytory_md_visits_count: '15'
  _wp_old_slug: 80_20_in_ux
  _wpas_skip_2477638: '1'
  _wpcom_is_markdown: '1'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p><span style="color: #993300;"><b>“</b><b>ยิ่งรู้จักผู้ใช้ งานพัฒนาจะยิ่งน้อยลง</b><b>”</b></span> ประโยคนี้หลายคนไม่เห็นด้วย เพราะคิดว่า “ยิ่งรู้จักผู้ใช้มาก ก็จะถูกผู้ใช้จะเรียกร้องฟังก์ชั่นใหม่ๆ มากขึ้นเรื่อยๆ” นั่นเพราะว่ายังไม่รู้จักกับกฎ 80:20</p>
<p><a href="https://www.ux.in.th/2013/08/80-20-in-ux/screen-shot-2556-08-19-at-10-50-05-pm-2/" rel="attachment wp-att-953"><img class="aligncenter size-large wp-image-953" alt="Screen Shot 2556-08-19 at 10.50.05 PM" src="{{ site.baseurl }}/assets/Screen-Shot-2556-08-19-at-10.50.05-PM1-1024x360.png" width="600" height="210" /></a></p>
<p>&nbsp;</p>
<p style="text-align: center;">ภาพแสดงกฎ 80:20</p>
<p>กฎ 80:20 เป็นกฎที่ Vitfredo Pareto ชาวอิตาลี่ได้ค้นพบโดยบังเอิญว่าในประเทศของเขานั้นประชากร 20% ของประเทศเป็นเจ้าของความร่ำรวยถึง 80% ของทรัพย์สินทั้งหมด นอกจาก Pareto แล้ว ผู้เชี่ยวชาญท่านอื่นๆ ก็ค้นพบสิ่งที่คล้ายๆ กันจนทำให้สัดส่วนนี้ได้รับความเชื่อถือมากขึ้น และกลายเป็นข้อสรุปในเรื่องว่า สัดส่วน 20% นั้นมักจะสร้างผลกระทบถึง 80% หรือจะบอกว่าสิ่งที่สำคัญถึงมีจำนวนน้อยก็จะสร้างผลกระทบได้เป็นวงกว้าง ในทางตรงกันข้ามสิ่งไม่สำคัญถึงมีจำนวนมากก็จะสร้างผลกระทบเพียงแค่น้อยนิด (vital few and trivial many)<!--more--></p>
<p>ทีนี้ความเชื่อในเรื่อง Pareto’s Principle บอกอะไรเราในเรื่อง UX? ผมลองนำมาอธิบายโปรแกรมที่เราตั้งใจพัฒนาขึ้นโดยเทียบเป็นฟังก์ชั่นที่มีในโปรแกรมกับผลกระทบต่อผู้ใช้ ซึ่งอธิบายได้ว่า <span style="color: #993300;"><b>“80%</b><b> ของผู้ใช้จะต้องการฟังก์ชั่นแค่ </b><b>20%</b><b></b><b>”</b></span> ถ้าดูตามรูปด้านบน ภาพคนทั้ง 10 คนนั้นคือกลุ่มเป้าหมายของเราทั้งหมด เช่น เราสนใจทำโปรแกรมสำหรับเด็ก ทั้ง 10 คนนั้นคือเด็กทั้งหมด ส่วนภาพกล่องจะแทนฟังก์ชั่นที่เป็นไปได้ที่จะพัฒนาโปรแกรมสำหรับเด็ก ทีนี้ถ้าเอากฎ 80:20 มาใช้ เราจะได้ว่า เด็กส่วนใหญ่ (80%) จะสนใจฟังก์ชั่นแค่นิดเดียว (20%) ซึ่งก็คือฟังก์ชั่นสำคัญที่เข้ามาแก้ปัญหาให้เค้าเท่านั้น ส่วนฟังก์ชั่นที่เหลือถ้ามีก็ดี ไม่มีก็ได้ หรืออธิบายในทางกลับกันว่า <strong><span style="color: #993300;">แค่เราพัฒนาเฉพาะฟังก์ชั่นที่แก้ปัญหาให้เค้า (20%) ก็จะตอบโจทย์ของเด็กส่วนใหญ่แล้ว (80%) </span></strong><span style="color: #000000;"><strong><br />
</strong></span></p>
<p>เท่าที่สังเกตมาผมพบว่าผู้ใช้ที่เป็นกลุ่มน้อย (20%) ไม่ใช่ว่าจะสนใจเฉพาะฟังก์ชั้นส่วนที่เหลือ (80%) นะครับ แต่เป็นคนที่ชอบฟังก์ชั่นส่วนหลักอยู่แล้วแต่ก็ยังต้องการมากขึ้นไปอีกนิดจึงเลยออกมาที่ฟังก์ชั่นที่เหลือด้วย เช่น เด็กคนหนึ่งพอใจกับเกมส์ที่เค้าเล่นอยู่แล้ว แต่ต้องการให้เกมส์สามารถจับภาพหน้าจอให้ด้วยเพื่อใช้สำหรับส่งให้เพื่อนดู เป็นต้น จะเห็นว่าเด็นคนนั้นพอใจกับส่วนหลักของโปรแกรมแต่ก็ยังมีส่วนที่เค้ายังต้องการเพิ่มอยู่อีกซึ่งเด็กส่วนมากไม่ได้สนใจ</p>
<p>คำถามสำคัญคือ<span style="color: #993300;"><strong> ถ้าเรามีเวลาในการพัฒนาโปรแกรมของเรา 1 ปี สมติว่าเราสามารถพัฒนาส่วนหลักของโปรแกรมได้เสร็จในระยะเวลาเพียงแค่ 2 เดือน เวลาอีก 10 เดือนเราจะนำมาพัฒนาอะไร</strong></span> ทีมพัฒนาหลายทีมเลือกที่จะพัฒนาส่วนที่เหลือของโปรแกรมเพื่อให้ครอบคลุมกลุ่มผู้ใช้ให้มากที่สุด ซึ่งก็คือผู้ใช้ส่วนน้อย (20%) ที่เหลือ  ผลที่ตามมาจากการตัดสินใจนี้ก็คือเราเสียเวลาอีก 10 เดือนไปกับฟังก์ชันที่มีเพียงผู้ใช้จำนวนไม่มาก มีเพียงคน 20% เท่านั้นที่รู้สึกว่าโปรแกรมดีขึ้น เมื่อคนส่วนใหญ่ไม่รู้สึกว่าโปรแกรมดีขึ้นก็ไม่บอกต่อว่าโปรแกรมดีขึ้น ส่งผลให้ยอดขายก็ไม่เพิ่ม การบอกต่อก็ไม่เกิด บริษัทก็ได้ชื่อว่าไม่พัฒนาอะไรเป็นชิ้นเป็นอัน ทั้งๆ ที่ลงทุนไปมหาศาล</p>
<p><span style="color: #993300;"><strong>ดังนั้นการวิเคราะห์ว่าอะไรเป็นปัญหาของผู้ใช้ แล้วทำโปรแกรมเน้นไปที่การแก้ปัญหาของผู้ใช้ก็จะช่วยให้การลงทุนของเราคุ้มค่ามากที่สุด </strong></span></p>
<p>บทความนี้เป็นส่วนหนึ่งของบทที่ 1.3 เรื่อง "กฏ 80:20" ในหนังสือ <a title="Mobile design app book" href="https://gumroad.com/l/mobiledesignapp" target="_blank">"Design Mobile App: That user will love"</a> ถ้าสนใจตัวอย่างของ 80:20 สามารถอ่านเพิ่มเติมได้ในหนังสือครับ ส่วนใครที่ยังไม่ตัดสินใจซื้อหนังสือสามารถอ่านบน blog นี้ได้นะครับ ผมจะทยอยเอาบทความในหนังสือมาลงไปเรื่อยๆ ส่วนหนึ่งก็เพื่อปรับแก้ข้อความในหนังสือให้ดีขึ้นด้วย</p>
<p><a href="https://www.ux.in.th/?attachment_id=948" rel="attachment wp-att-948"><img class="wp-image-948 alignnone" alt="Book" src="{{ site.baseurl }}/assets/Book-771x1024.png" width="216" height="287" /></a></p>
<p>ปกหนังสือ <a title="Design mobile app" href="https://gumroad.com/l/mobiledesignapp" target="_blank">Design mobile app</a></p>
