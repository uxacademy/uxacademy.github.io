---
layout: post
title: ไม่ต้องทดสอบมาก แค่ 5 คนก็พอแล้ว
date: 2013-05-09 08:54:19.000000000 +07:00
type: post
published: true
status: publish
categories:
- principle
tags: []
meta:
  _edit_last: '2'
  _popular_views: '1844'
  _wpas_done_all: '1'
  dsq_thread_id: '1273778900'
  _wpas_skip_2477638: '1'
  mytory_md_visits_count: '5'
  _wp_old_slug: only_need_to_test_with_5_users
  _wpcom_is_markdown: '1'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>ในห้องเรียน <a href="https://www.facebook.com/uxacademy.th">UX Academy</a> มีคนถามบ่อยๆ ว่าต้องทดสอบแค่ไหนถึงจะพอ อยากบอกว่าตามหลักคณิตศาสตร์แล้วทดสอบแค่ 5 คนก็ครอบคลุม 80% ของปัญหาแล้วครับ ในกรณีที่เรามีทรัพยากรไม่จำกัด (ทั้งเวลาและเงิน) ก็สามารถทดสอบกับกลุ่มทดสอบจำนวนมากได้ แต่ผมคิดว่าการทดสอบกับกลุ่มเล็กๆ แต่ทดสอบบ่อยๆ น่าจะคุ้มค่ากว่า</p>
<p>เมื่อวานได้อ่านบทความของ <a title="Why You Only Need to Test with 5 Users" href="http://www.nngroup.com/articles/why-you-only-need-to-test-with-5-users/">Nielsen Norman Group</a> เค้าเขียนเรื่องนี้ไว้ชัดเจนทีเดียวครับ เลยเอามาแลกเปลี่ยนกัน</p>
<p>เค้าบอกว่า บางคนคิดว่าการทำเรื่อง Usability นั้นเป็นเรื่องที่สิ้นเปลือง ซับซ้อนและควรเก็บมันไว้ทำเฉพาะกับโครงการที่สำคัญหรือโครงการที่มีงบประมาณและเวลามากๆ เท่านั้น <strong>มันไม่จริงครับ</strong> การทำ Usability test อย่างละเอียดนั้นสิ้นเปลืองก็จริง แต่แทนที่จะทำแบบนั้นถ้าเราทำการทดสอบกลุ่มเล็กๆ ไม่เกิน 5 คน แต่เน้นการทำบ่อยๆ เท่าที่ทำได้จะให้ผลดีกว่ามาก จากการคำนวนเพื่อประมาณจำนวนปัญหาที่พบโดยให้ค่า n แทนจำนวนผู้ทดสอบ จะได้สูตรว่า</p>
<p><a href="http://www.ux.in.th/2013/05/only_need_to_test_with_5_users/n11ln/" rel="attachment wp-att-805"><img class="aligncenter size-full wp-image-805" alt="n11ln" src="{{ site.baseurl }}/assets/n11ln.png" width="207" height="105" /></a></p>
<p>&nbsp;</p>
<p>ค่า N คือจำนวนปัญหาทั้งหมดที่ตรวจสอบได้ด้วยการทำ Usability test  และ L คือสัดส่วนของปัญหาที่ตรวจพบโดยผู้ทดสอบหนึ่งคน ซึ่งค่า L ที่ได้จะเท่ากับ 31% โดยประมาณจากโครงการทั้งหมดที่เข้าไปศึกษา เมื่อทดลองวาดกราฟของ L=31% ออกมาจะได้ผลดังนี้<!--more--></p>
<p>&nbsp;</p>
<p style="text-align: center;"><a href="http://www.ux.in.th/2013/05/only_need_to_test_with_5_users/graph-2/" rel="attachment wp-att-807"><img class="aligncenter  wp-image-807" alt="graph" src="{{ site.baseurl }}/assets/graph1.png" width="460" height="314" /></a></p>
<p style="text-align: left;">มันชัดเจนว่าถ้าเราไม่ทดสอบเลย เราก็จะไม่เห็นปัญหาที่จะเกิดขึ้นเลย แต่ถ้าเราเริ่ม<strong>ทดสอบสักหนึ่งคน</strong>เราจะได้ผลลัพธ์ที่มากอย่างน่าตกใจ และถ้าเรา<strong>ทดสอบสองคน</strong>เราจะพบว่าคนที่สองก็จะพบปัญหาคล้ายๆ กับคนแรกแต่ก็จะยังมีปัญหาใหม่ๆ ที่คนแรกไม่พบจำนวนมาก</p>
<p style="text-align: left;">สำหรับการ<strong>ทดสอบคนที่สาม</strong>ปัญหาส่วนมากเราจะเห็นมาแล้วสองครั้งจากการทดสอบคนที่หนึ่งและสอง แต่คนที่สามก็ยังสามารถให้ข้อมูลของปัญหาใหม่ๆ อีกเล็กน้อย ยิ่งเราทดสอบผู้้ใช้มากเท่าไหรเราก็จะยิ่งเห็นปัญหาเดิมๆ มากขึ้นเท่านั้น ซึ่งเป็นเรื่องที่เสียเวลาและสิ้นเปลืองพลังงานครับ อยากให้เอาพลังในส่วนนี้ไปออกแบบมาใหม่แล้วเอามาทดสอบอีกรอบดีกว่า</p>
<p style="text-align: left;">หลังจากการ<strong>ทดสอบคนที่ 5</strong> เราจะมีโอกาสน้อยมากที่จะได้เห็นปัญหาใหม่ๆ และนั้นน่าจะเป็นจุดสูงสุดของการทดสอบที่คุ้มค่าครับ ดังนั้นสมติว่าเราตั้งงบประมาณสำหรับการการทดสอบผู้ใช้ ไว้ที่ 15 คน แทนที่เราจะเอาผู้ใช้ทั้ง 15 คนมาทดสอบทีเดียว เราน่าจะแบ่งผู้ใช้ออกเป็นสามกลุ่มแล้วให้มาทดสอบสักสามครั้ง น่าจะได้ประโยชน์มากกว่าครับ</p>
<p style="text-align: left;">แล้วทำไมไม่ทดสอบแค่คนเดียวแล้วถ้ามีงบ 15 คน จะได้ทดสอบ 15 ครั้งเลย!! นั้นเป็นเพราะสองเหตุผลครับ</p>
<ol>
<li><span style="line-height: 16px;">อย่างแรกคือ<strong>มันเสี่ยง</strong>ที่ผู้ใช้หนึ่งคนนั้นอาจจะบังเอิญมีพฤติกรรมที่สุดโต่งจนหลุดไปจากการเป็นตัวแทนของผู้ใช้ทั้งหมด อย่างน้อยก็น่าจะใช้สัก 3 คนเพื่อให้แน่ใจว่าพฤกติกรรมปกติเป็นอย่างไร</span></li>
<li>อีกอย่างหนึ่งคือเรื่อง<strong>ต้นทุนในการเตรียมการทดสอบ</strong>ครับ ไหนๆ ก็เตรียมการทดสอบแล้วก็น่าจะใช้ให้คุ้มหน่อย</li>
</ol>
<p style="text-align: left;">สรุปว่าถ้ามีคนถามว่าต้องทดสอบแค่ไหนถึงจะพอก็ขอตอบว่าเอาให้มากที่สุดเท่าที่งบและเวลาจะมีให้ แต่ให้มากในเชิงจำนวนครั้งที่ทดสอบส่วนจำนวนผู้ทดสอบนั้นเอาแค่ 5 คนก็พอ</p>
<p style="text-align: left;">สำหรับใครที่อยากได้ละเอียดมากขึ้น งานวิจัยนี้เค้าชื่อ  <a href="http://people.cs.uct.ac.za/~dnunez/reading/papers/p206-nielsen.pdf">A mathematical model of the finding of usability problems</a> ของ Nielsen, Jakob, and Landauer, Thomas K. ครับ</p>
<p style="text-align: left;"><a href="https://dl.dropboxusercontent.com/u/1117856/ux.in.th/p206-nielsen.pdf">เนื่องจากกลัวหายขอเก็บไว้เอง 1 ชุด</a></p>
