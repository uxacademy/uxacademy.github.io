---
layout: post
title: 'Case Study in Usability Engineering ตอนที่ 2: กรณีศึกษา WordPress vs. Tumblr'
date: 2013-11-24 15:25:19.000000000 +07:00
type: post
published: true
status: publish
categories:
- case study
- principle
tags: []
meta:
  _wpcom_is_markdown: '1'
  _edit_last: '2'
  _wpas_skip_2477638: '1'
  _popular_views: '390'
  dsq_thread_id: '1994287663'
  _wpas_done_all: '1'
  mytory_md_visits_count: '16'
author:
  login: ran
  email: ran@lab.ai
  display_name: Ran
  first_name: Niran
  last_name: Pravithana
---
<p><a href="https://www.ux.in.th/wp-content/uploads/2013/11/header.jpg"><img class="alignnone size-full wp-image-1062" alt="header" src="{{ site.baseurl }}/assets/header.jpg" width="600" height="250" /></a></p>
<p>บทความ<a title="Case Study in Usability Engineering ตอนที่ 1 – Focus on Goal" href="https://www.ux.in.th/2013/11/case-study-in-usability-engineering-part-1-focus-on-goal/">ตอนที่แล้ว</a>ผมเกริ่นนำเรื่องของ usability engineering ไปพอหอมปากหอมคอ ในฉบับนี้ผมจะยกตัวอย่างกรณีศึกษาเรื่องของ usability engineering ซักกรณีหนึ่งเพื่อให้ผู้อ่านได้มองเห็นภาพแนวทางการทำ usability และคุ้นชินกันให้มากขึ้น โดยกรณีศึกษาที่ผมจะยกตัวอย่างนี้เป็นกรณีศึกษาระหว่างผู้ให้บริการเว็บบล็อกชื่อดังสองแห่ง นั่นก็คือ WordPress และ Tumblr (ย้ำกันอีกครั้งว่านี่เป็นกรณีศึกษาเก่า ที่ผมเขียนลงในคอลัมน์นิตยสาร ปัจจุบันทั้งสองเว็บไซต์หน้าตาเปลี่ยนไปจากนี้แล้วครับ)</p>
<p>ก่อนอื่นผมต้องบอกก่อนว่าทั้ง WordPress และ Tumblr นั้นมีการออกแบบ usability ในเว็บไซต์ได้ดีกว่ามาตรฐานอยู่แล้ว เพียงแต่การที่ผมนำสองเว็บไซต์นี้มาเปรียบเทียบเพื่อให้เห็นสิ่งที่ “ดีกว่า” ของ Tumblr แต่ใช่ว่า WordPress จะแย่ (ยังมีเว็บไซต์อีกหลายร้อยล้านเว็บไซต์ที่แย่กว่า WordPress มากๆ)</p>
<p><!--more--></p>
<h2><b>หน้าโฮมของ WordPress.com และ Tumblr.com</b></h2>
<p><a href="https://www.ux.in.th/wp-content/uploads/2013/11/01-501x600.png"><img class="alignnone size-full wp-image-1061" alt="01-501x600" src="{{ site.baseurl }}/assets/01-501x600.png" width="501" height="600" /></a></p>
<p>ภาพที่ 1 - หน้าโฮมของ Wordpress</p>
<p><a href="https://www.ux.in.th/wp-content/uploads/2013/11/t01-600x334.png"><img class="alignnone size-full wp-image-1064" alt="t01-600x334" src="{{ site.baseurl }}/assets/t01-600x334.png" width="600" height="334" /></a></p>
<p>ภาพที่ 2 - หน้าโฮมของ Tumblr</p>
<p>สิ่งแรกที่เราจะนำมาประเมินว่าเว็บไซต์มี usability ที่ดีหรือไม่ ผมมักจะนำ “เป้าหมาย (Goal)” มาเป็นตัวตั้ง อย่าลืมว่าถ้าเราตั้งเป้าหมายของหน้าเพจผิด แนวทางการออกแบบ usability ก็จะผิดไปตั้งแต่เริ่มต้น</p>
<h2><b>Steps to Goal</b></h2>
<p>สตีฟ ครุก นักเขียนด้าน usability และ user experience ชื่อดังเจ้าของหนังสือ Don’t Make Me Think ที่เป็นหนังสือด้าน user experience ที่ขายดีที่สุดในโลก (ฉบับ 2nd Edition มีแปลเป็นภาษาไทยแล้วนะครับ ผมกับน้องที่ออฟฟิศช่วยกันแปล ใครสนใจก็เข้าไปดูได้ที่ <a href="http://facebook.com/DontMakeMeThinkInThai">http://facebook.com/DontMakeMeThinkInThai</a>) พูดเอาไว้ว่า..</p>
<blockquote><p> นักการตลาดและคนทำเว็บจะต้องเรียนรู้ว่าผู้ใช้เว็บต้องการอะไรเป็นลำดับต้นๆ ในเว็บของคุณ, ทำมันให้ชัดเจนและใช้ง่าย มันไม่ยากหรอกที่จะรู้ใจคนที่เข้าเว็บของคุณ แม้แต่พนักงานคนที่ไม่ได้รู้เรื่องรู้ราวอะไรกับเว็บไซต์หรือองค์กรของเขาเลยยังตอบถูกเมื่อเราถามเขาว่า ‘ช่วยบอก 3 สิ่งสำคัญที่สุดที่ผู้ใช้เว็บต้องการจากเว็บไซต์ของคุณ’ ปัญหาคือการทำสิ่งเหล่านี้ให้ใช้ง่ายนั้นไม่ได้อยู่ในลำดับต้นๆ ของงานทำเว็บอย่างที่ควรจะเป็น</p></blockquote>
<p>&nbsp;</p>
<blockquote><p>ถ้าคนส่วนใหญ่เข้าเว็บคุณเพื่อมาประกาศขายบ้าน คุณก็ควรต้องทำขั้นตอนการประกาศขายบ้านให้มันง่ายที่สุด</p></blockquote>
<p>สิ่งนี้เป็นเรื่องเดียวกับ Goal ที่ผมเคยพูดไว้เมื่อฉบับที่แล้ว</p>
<p>เป้าหมาย (Goal) ของหน้าโฮมของทั้ง WordPress และ Tumblr มีเหมือนกันคือ “เชิญชวนให้สมัครสมาชิก” มีบางคนถามผมว่า เป้าหมายไม่ใช่สำหรับสมาชิก login เข้าระบบไปเขียนบล็อกหรอกเหรอ..?</p>
<p>คิดดูดีๆ นะครับ สำหรับสมาชิกเดิมของบล็อก ส่วนใหญ่ไม่มีใครเข้าหน้าโฮมของเว็บแล้ว login หรอกครับ เพราะว่าถ้าคุณเป็นสมาชิกเก่า ระบบมักจะจดจำ login ของคุณไว้เสมอ ยกเว้นเวลาคุณบังเอิญเปลี่ยนเครื่อง หรือล้างคุ้กกี้ในบราวเซอร์เท่านั้นที่จะต้อง login ใหม่ที่หน้าโฮม ดังนั้นเป้าหมายเรื่องการ login จึงเป็นเป้าหมาย “รอง” สำหรับหน้าโฮม เป้าหมายหลักควรจะเป็นเรื่องการสมัครสมาชิกมากกว่า</p>
<blockquote><p>อย่าเสียเวลากับเป้าหมายรอง ให้โฟกัสไปที่เป้าหมายหลัก..!!</p></blockquote>
<p>ในหน้าโฮมของ WordPress และ Tumblr ล้วนให้ความสำคัญกับการ “สมัครสมาชิก” เด่นเท่าๆ กัน แต่สำหรับผมแล้ว Tumblr ชนะขาดในเรื่องนี้ เพราะ “step to goal” ของ Tumblr นับได้เป็น 1 ขั้นตอนเท่านั้น คือเข้าหน้าโฮมแล้วคุณสามารถสมัครสมาชิกและเริ่มต้นโพสได้เลยในคลิกเดียว จุดเด่นหลักๆ ในแง่ usability ของหน้าโฮมของ Tumblr ในการสมัครสมาชิกมีดังนี้ครับ</p>
<ul>
<li>สมัครสมาชิกได้ใน 1 คลิก (1 step to goal)</li>
<li>กรอกแบบฟอร์มเพียงแค่ 3 ฟิลด์เท่านั้น</li>
<li>ปุ่มสมัครสมาชิกใช้การเขียนคอนเทนต์ว่า “Start posting!” เป็นการสื่อสารเชิงจิตวิทยาที่ทำให้สมาชิกรับรู้ว่า คลิกที่ปุ่มนี้แล้วเสร็จเลย ไม่มีขั้นที่ 2 หรือขั้นที่ 3 ต่ออีก</li>
<li>ช่องกรอกแบบฟอร์มและตัวหนังสือใหญ่อ่านง่ายและชัดเจน</li>
<li>ใช้สีเขียวนำสายตาให้กับปุ่ม “Start posting!” โดดเด่นออกมาจากคอนเทนต์ส่วนอื่น</li>
</ul>
<p><a href="https://www.ux.in.th/wp-content/uploads/2013/11/tumblr-flow.png"><img class="alignnone size-full wp-image-1065" alt="tumblr-flow" src="{{ site.baseurl }}/assets/tumblr-flow.png" width="800" height="202" /></a></p>
<p>ภาพที่ 3 - Tumblr ใช้เพียงขั้นตอนเดียวในการสมัครสมาชิก</p>
<p>ในขณะที่ WordPress จะต้องใช้ถึง 5 ขั้นตอนในการสมัครสมาชิก นั่นคือ</p>
<ul>
<li>การกด “Get started here” ที่หน้าแรก</li>
<li>การกรอกแบบฟอร์มขนาดยาวที่หน้าสอง</li>
<li>การรอเพื่อเข้าตรวจสอบเมล์บอกซ์ (ระวัง อาจอยู่ในสแปมบอกซ์)</li>
<li>คลิกอ่านอีเมล์เพื่อยืนยันการสมัคร</li>
<li>การยืนยันการสมัคร</li>
</ul>
<p><a href="https://www.ux.in.th/wp-content/uploads/2013/11/wp-flow.png"><img class="alignnone size-full wp-image-1067" alt="wp-flow" src="{{ site.baseurl }}/assets/wp-flow.png" width="800" height="1539" /></a></p>
<p>ภาพที่ 4 -Wordpress ใช้ถึง 5 ขั้นตอนในการสมัครสมาชิก</p>
<p>หมายความว่าขณะผู้เข้าชม Tumblr สมัครสมาชิกเสร็จเรียบร้อยและเตรียมโพสบล็อกแล้ว ผู้เข้าชมของ WordPress ยังคงลงทะเบียนไม่เสร็จเลย นี่คือความแตกต่างที่หลายคนอาจมองว่าเล็กน้อย แต่สุดท้ายผลลัพธ์ที่เกิดคืออัตรา conversion ในการเป็นสมาชิกของเว็บไซต์สองเว็บไซต์นี้จะแตกต่างกันมาก แปรผันตรงกับจำนวนขั้นตอนที่จะไปถึงเป้าหมาย</p>
<blockquote><p>จำไว้นะครับ step to goal ควรจะต้องสั้นที่สุดเท่าที่จะเป็นไปได้ นี่คือกฏเบื้องต้นของการออกแบบ usability</p></blockquote>
<p>สิ่งที่ต้องแลกมาในการทำให้ขั้นตอนหดสั้นลง ก็คือการเสียสละตัดความต้องการบางอย่าง หรือคอนเทนต์บางส่วน ยกตัวอย่างง่ายๆ หลายๆ เว็บไซต์เวลาสมัครสมาชิกแล้วต้องมานั่นกรอกที่อยู่ ทั้งๆ ที่ความจริงแล้วเจ้าของเว็บไม่เคยนำที่อยู่ที่ได้มาจากสมาชิกไปใช้ประโยชน์เลย นี่คือตัวอย่างของการเพิ่มขั้นตอนในเว็บไซต์ที่ไม่จำเป็น แต่จำไว้เสมอครับว่าการทำเว็บดีๆ ซักเว็บหนึ่งมันคือการต่อสู้ระหว่างสมดุลของการหดขั้นตอนไปสู่เป้าหมายให้สั้นที่สุด ที่ต้องแลกมากับการเสียสละคอนเทนต์หรือตัดข้อมูลบางส่วนทิ้งไปจากเว็บไซต์ ผู้ที่สร้างสมดุลระหว่างปริมาณคอนเทนต์กับขั้นตอนไปสู่เป้าหมายได้นั่นคือผู้ชนะ</p>
<p>เรามาต่อกันถึงประเด็นน่าสนใจอื่นๆ ของ Tumblr กับ WordPress</p>
<h2><b>รหัสผ่าน รอบเดียวพอ</b></h2>
<p><a href="https://www.ux.in.th/wp-content/uploads/2013/11/no-repeat-password.png"><img class="alignnone size-full wp-image-1063" alt="no-repeat-password" src="{{ site.baseurl }}/assets/no-repeat-password.png" width="245" height="247" /></a></p>
<p>ภาพที่ 5 - Tumblr ขอให้กรอกรหัสผ่านเพียงครั้งเดียว</p>
<p>จุดน่าสังเกตที่เป็นการแหกกฏสามัญสำนึกของคนทั่วไปจุดหนึ่งที่ Tumblr กล้าเอามาใช้ นั่นก็คือการละเว้นการใส่รหัสผ่านซ้ำสองครั้งที่เว็บทั่วไปเกือบ 100% จะบังคับให้ผู้สมัครกรอกรหัสผ่านซ้ำซ้อนเพื่อป้องกันความผิดพลาดในการกรอก แต่คนใช้เว็บออกจะรำคาญข้อบังคับที่กลายเป็นกฏธรรมชาติของการสมัครสมาชิกข้อนี้อยู่ในใจลึกๆ</p>
<p>แต่กลับกันการที่ Tumblr ไม่ถามอะไรจุกจิกมันทำให้การสมัครสมาชิกราบรื่นอย่างเหลือเชื่อทีเดียว</p>
<p>แน่นอนว่าการออกแบบการสมัครสมาชิกแบบนี้ย่อมจะสร้างปัญหาให้คนที่พลาดกรอกรหัสผิด (คน 1%) จะไม่สามารถเข้าระบบได้ในภายหลัง แต่ Tumblr เลือกที่จะทำขั้นตอนให้ง่ายสำหรับคนส่วนใหญ่ (คน 99%) และหากคน 1% นั้นประสบปัญหา ก็มีทางเลือกให้เค้า reset รหัสผ่านได้ในภายหลัง</p>
<p>คุณไม่สามารถ please คนได้ทั้ง 100% หรอกครับ แต่เมื่อมาถึงทางเลือก คุณก็จำเป็นจะต้องเลือกอำนวยความสะดวกให้คนกลุ่มใหญ่รู้สึกดีกับคุณมากที่สุดก่อน</p>
<h2><b>Secondary Goal</b></h2>
<p>การให้ความสำคัญกับเป้าหมายรอง (การ login) ของทั้งสองเว็บไซต์ก็แตกต่างกันครับ ใน WordPress เป้าหมายรองถูกดึงให้โดดเด่นใกล้เคียงกับเป้าหมายหลัก ด้วยการเพิ่มช่องใส่ user และ password ด้านบนของเว็บเพจ แม้จะเป็นแค่แถบเล็กๆ แต่มันก็เพิ่มความรกสายตาให้กับเว็บไซต์อย่างหลีกเลี่ยงไม่ได้</p>
<p><a href="https://www.ux.in.th/wp-content/uploads/2013/11/wp-secondary-goal-600x290.png"><img class="alignnone size-full wp-image-1068" alt="wp-secondary-goal-600x290" src="{{ site.baseurl }}/assets/wp-secondary-goal-600x290.png" width="600" height="290" /></a></p>
<p>&nbsp;</p>
<p>ภาพที่ 6 - เป้าหมายรอง ถูกทำให้เด่นขึ้น แลกกับความรกที่เพิ่มขึ้นในหน้าเว็บไซต์</p>
<p>ในขณะที่ Tumblr ทำในทางกลับกัน นั่นก็คือ Tumblr วางปุ่ม “Log in” ไว้ที่มุมบนขวา ซึ่งเป็นมุมอับตามกฏของ Gutenberg (เรียกว่า Strong Fallow Area ผมจะกล่าวถึงในโพสถัดๆ ไป) ทำให้ไม่เกะกะสายตาของผู้ใช้เว็บไซต์ และเมื่อผู้ใช้บางคน (ที่เป็นคนกลุ่มน้อย) ต้องการจะ login ค่อยทำการคลิกที่ปุ่ม “Log in” แล้วฟอร์มการ login จึงจะแสดงอย่างเด่นชัดที่กลางจอภาพ</p>
<p><a href="https://www.ux.in.th/wp-content/uploads/2013/11/tumblr-login-flow.png"><img class="alignnone size-full wp-image-1066" alt="tumblr-login-flow" src="{{ site.baseurl }}/assets/tumblr-login-flow.png" width="800" height="202" /></a></p>
<p>&nbsp;</p>
<p>ภาพที่ 7 - เป้าหมายรอง (login) มี step to goal เป็น 2 ในขณะที่เป้าหมายหลัก (sign up) มี step to goal เป็น 1</p>
<p>ลองสังเกตดีๆ นะครับ จะเห็นได้ว่า Tumblr ให้เป้าหมายรองมี step to goal เป็น 2 ยอมเสียหนึ่งขั้นตอนในการคลิก “Log in” เพื่อรักษาความเรียบง่ายของหน้าโฮมไม่ให้มีองค์ประกอบเยอะจนรกสายตา</p>
<p>ในขณะที่เป้าหมายหลักของ WordPress กลับมี step to goal มากถึง 5 แต่กลับยอมเพิ่มความรกให้เว็บไซต์ด้วยการใส่เป้าหมายรองให้มี step to goal เป็น 1</p>
<p>นี่คือสิ่งที่คนสร้างเว็บไซต์ต้องตัดสินใจครับ ผมไม่ได้บอกว่าการออกแบบของ WordPress นั้นผิด ย้อนกลับมาประเด็นเรื่องความสมดุลใน usability คุณเลือกที่จะต้องแลกระหว่างความเรียบง่ายของหน้าเว็บ กับ step to goal โดย Tumblr เลือกที่จะให้เว็บเรียบง่าย ในขณะที่ WordPress เลือกที่จะลัดขั้นตอนการเข้าระบบ ไม่มีใครผิดใครถูก 100% แต่สำหรับผม เป้าหมายรอง ที่ตอบสนองคนกลุ่มน้อย ไม่ควรมาทำให้หน้าโฮมซึ่งโฟกัสไปที่คนหมู่มากต้องรกสายตา ซึ่งเป็นแนวคิดเดียวกันกับเว็บไซต์ Tumblr นั่นเองครับ</p>
<p>เรื่องเล็กน้อยพวกนี้แหละครับ ที่หลายคนอาจจะคิดว่า ทำไมแค่ทำเว็บไซต์ ต้องคิดลึกมากเรื่องถึงขนาดนี้ แต่นี่แหละคือสิ่งที่แบ่งแยกระหว่างเว็บไซต์ที่ดี กับเว็บไซต์ที่ยอดเยี่ยม และในยกนี้ Tumblr ชนะ WordPress ขาดลอยครับ</p>
<h2><b>ปิดท้าย</b></h2>
<p>หลายคนคิดว่าเรื่อง usability และ user experience เป็นเรื่องไกลตัวนักการตลาด ให้นักออกแบบเป็นคนคิดและตัดสินใจไปเลยจะดีกว่า แต่อย่าลืมนะครับว่านักออกแบบส่วนใหญ่จะเน้นที่ความสวยงามของเว็บไซต์มากกว่าเป้าหมายทางการตลาด โดยเฉพาะเป้าหมายทางการตลาดที่ต้องบริหารประสบการณ์ลูกค้าไปพร้อมๆ กัน (ถ้าคุณบังเอิญได้ทำงานร่วมกับนักออกแบบที่ช่วยคุณจัดการด้าน user experience ไปด้วยก็ถือเป็นสุดยอดโชคดีของคุณ จ่ายค่าตอบแทนให้เขาอย่างเต็มที่นะครับ)</p>
<p>PS. แนวคิดเรื่อง step to goal นี่จริงๆ ไปขัดแย้งกับแนวคิดของ Steve Krug ผู้เขียน Don't Make Me Think โดย Krug มองว่า กี่ step to goal นั้นมันไม่สำคัญเท่ากับว่าแต่ละ step จะต้องง่าย และไม่ต้องใช้สมอง (don't make me think) แต่ในภาคปฏิบัติจริงๆ มีแนวโน้มสูงว่า ความซับซ้อนของการใช้งานมักจะแปรผันตรงกับ step to goal</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
