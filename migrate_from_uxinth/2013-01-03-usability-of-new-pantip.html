---
layout: post
title: usability บนเว็บ pantip ใหม่
date: 2013-01-03 18:49:57.000000000 +07:00
type: post
published: true
status: publish
categories:
- case study
tags:
- pantip
meta:
  _edit_last: '2'
  _wpas_done_all: '1'
  _popular_views: '1770'
  dsq_thread_id: '1005971556'
  _wpas_skip_2477638: '1'
  _yoast_wpseo_linkdex: '68'
  _yoast_wpseo_focuskw: pantip ใหม่
  _yoast_wpseo_metadesc: กรณีศึกษาและการวิเคราะห์รวมไปถึงคำแนะนำในการออกแบบเว็บ pantip
    ใหม่ ที่มีการเปลี่ยนแปลงจากเดิมไปค่อนข้างมาก
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>เว็บ pantip ออกแบบใหม่ ผมก็ตื่นเต้นไปด้วยครับ แนวคิดของ pantip ใหม่น่าสนใจมากครับ ตั้งแต่เริ่มทำลายกำแพงของความเป็นห้องแล้วยกเรื่อง tag มาแทน แต่ก็ยังสามารถรองรับคนที่เคยชินกับของเดิมอยู่โดยยังคงมีห้องให้สบายใจ แต่ผมคิดว่าป้าๆ ที่ครอบครองห้องอยู่เห็นแบบนี้คงกรี๊ดไปพักใหญ่ (ถ้าเข้าใจ)</p>
<p>ผมคงวิเคราะห์ว่าเปลี่ยน concept แล้วดีหรือเปล่าไม่ได้ เพราะก็ไม่ได้ใช้มานานแต่จะลองวิเคราะห์ในเชิง Usability แทนครับผมคิดว่าช่วงนี้เป็นช่วงที่ UX Designer จะได้รับคำวิจารย์ที่มีประโยชน์มากๆ เพราะมันเป็นรูปเป็นร่างชัดเจนแล้ว</p>
<p>อันดับแรกคือ<strong>ปัญหาจากแนวทางการทำลายความเป็นห้อง</strong></p>
<p>[caption id="attachment_440" align="alignnone" width="764"]<a href="http://www.ux.in.th/2013/01/usability-of-new-pantip/pantip_1_room/" rel="attachment wp-att-440"><img class=" wp-image-440" title="ปุ่มตั้งกระทู้อยู่บนหน้าแรก" alt="Pantip_1_room" src="{{ site.baseurl }}/assets/Pantip_1_room.png" width="764" height="262" /></a> ปุ่มตั้งกระทู้อยู่บนหน้าแรก[/caption]</p>
<p>ทีม pantip ตัดสินใจเอาปุ่มตั้งกระทู้มาไว้นอกห้อง เพื่อให้คนสามารถตั้งกระทู้ได้ง่าย และลดความยืดติดกับห้องลง ซึ่งเป็นสิ่งที่ตรงตามเป้าหมาย แต่ก็มีปัญหาตามมาครับ</p>
<p><!--more--></p>
<p>[caption id="attachment_439" align="alignnone" width="798"]<img class=" wp-image-439" title="ระยะห่างระหว่างหน้ากระทู้ถึงปุ่มสร้างกระทู้" alt="pantip_2_new_post" src="{{ site.baseurl }}/assets/pantip_2_new_post.png" width="798" height="439" /> ระยะห่างระหว่างหน้ากระทู้ถึงปุ่มสร้างกระทู้[/caption]</p>
<p>ผมคิดว่าการเห็นกระทู้ที่เรียงรายอยู่จะเป็นตัวกระตุ้นให้เกิดการ post มากที่สุด แต่ปุ่ม post กลับอยู่ใกลจากกระทู้มาก ประมาณหนึ่งหน้าครึ่งสำหรับจอ MacBook Pro และถ้าผมใช้จอเล็กๆ อย่าง tablet pc คงอยู่ไกลมาก สำหรับผู้ใช้ที่มีใจจะ post อยู่แล้ว หรือคนที่ใช้งานเป็นแล้วคงไม่มีปัญหา แต่กับผู้ใช้หน้าใหม่ หรือคนที่กำลังตัดสินใจว่าจะ post ดีหรือเปล่า อันนี้คงมีผล</p>
<p>การเอา Action (Post) ไว้ห่างๆ นอกจากปัญหาด้านความรู้สึก ยังมีปัญหาด้านการสื่อสารด้วย สำหรับการออกแบบ UI เราจะพยายามให้คนเดาได้ว่า action ต่างๆ จะทำให้เกิดอะไรขึ้น โดยการเอา action นั้นไปไว้ใกล้ๆ กับสิ่งที่จะเกิดขึ้นมาเช่น ปุ่มลบ mail ก็จะอยู่ใกล้ๆ รายการ mail เป็นต้น ดังนั้นถ้าให้เหมาะควรเอาปุ่ม Post มาไว้ใกล้ๆ กระทู้</p>
<p>ทางแก้ทางแรกอาจจะทำให้ Bar เปลี่ยนห้องมันลอยขึ้นมา แล้วตามผู้ใช้ไปทุกหน้า หรืออีกทางคือย้ายมาไว้ใกล้ๆ กับ รายการกระทู้ก็ได้ครับ</p>
<p>การที่แนวคิดของห้องหายไปทำให้สร้างปัญหาอีกหนึ่งอย่างคือ <strong>ทาง pantip ไม่สามารถสร้าง link กลับไปยังห้องได้ </strong>หลังจากที่ผู้ใช้เข้ามาอ่านกระทู้แล้ว</p>
<p>[caption id="attachment_438" align="aligncenter" width="775"]<img class="wp-image-438 " alt="pantip_3_no_link" src="{{ site.baseurl }}/assets/pantip_3_no_link.png" width="775" height="443" /> หน้ากระทู้[/caption]</p>
<p>Pantip เลือกที่จะไม่ใส่ link กลับไปยังห้องเดิม แต่เลือกใช้วิธี Open in new windows/tabs แทน ถ้าต้องการกลับไปยังหน้าห้องก็ใช้วิธีปิด tab อันนี้สำหรับผู้ใช้ที่ใช้ tab เป็นก็จะไม่มีปัญหา แต่จะมีปัญหากับผู้ใช้จำนวนมากที่ยังไม่คุ้นกับเรื่อง tab และอาจจะสร้างความสงสัยเล็กน้อยว่ามีกรณีไหนบ้างที่จะ open in new windows แล้วก็ถ้าเปิดหลาย tab อาจจะลืมไปแล้วว่าห้องเดิมที่เคยเข้ามามันอยู่ห้องไหน</p>
<p>ปัญหาในส่วนของการจัดการห้องยังมีอีกหลายส่วน เช่น เมื่อเข้ามาในกระทู้จะ<strong>ไม่รู้ว่าตัวเองอยู่ห้องไหน</strong>ต้องเดาจาก tag เอา หรือ เมื่อกด<strong>ตั้งกระทู้ภายในห้องแต่ต้องมาเลือกห้องกันใหม่</strong>ไม่มีค่าปริยายให้ หรือ <strong>ผู้ใช้มือใหม่ที่ยังไม่เข้าใจ tag จะทำผิดได้ง่าย</strong>มาก ควรมีบอกว่ากระทู้นี้จะไปห้องไหนบ้าง หรือ การทำให้ตัว<strong>หนังสือชื่อห้องกับชื่อกระทู้มีขนาดใกล้เคียงกัน</strong>แล้วใส่ไว้จำนวนมาก ทำให้หาห้องได้ยาก กับผมไม่แน่ใจว่าคนใช้มีพฤติกรรมการอ่าน<strong>ชื่อกระทู้ในหน้าแรก</strong>หรือเปล่า หรือส่วนมากเข้าไปอ่านในห้อง เป็นต้น แต่เราพักไว้ก่อน ลองมาดูเรื่อง layout ของ post น่าสนุกกว่า</p>
<p>[caption id="attachment_437" align="alignnone" width="789"]<a href="http://www.ux.in.th/2013/01/usability-of-new-pantip/pantip_4_original_layout/" rel="attachment wp-att-437"><img class=" wp-image-437" alt="pantip_4_original_layout" src="{{ site.baseurl }}/assets/pantip_4_original_layout.png" width="789" height="189" /></a> ภาพคำถาม ต้นฉบับ[/caption]</p>
<p style="text-align: left;">จะสังเกตว่าเราช่องระหว่างบรรทัดไม่เท่ากัน ในภาพจะเห็นว่ากระทู้เว้นที่ว่างให้ tag เยอะมากเหมือน tag มีความสำคัญต้องการให้คนดู ทั้งๆ ที่ส่วนที่ควรเน้นคือตัวเนื้อหา</p>
<p>[caption id="attachment_436" align="alignnone" width="744"]<img class=" wp-image-436" alt="pantip_5_pixel" src="{{ site.baseurl }}/assets/pantip_5_pixel.png" width="744" height="374" /> การแบ่งระยะห่างระหว่างบรรทัด ของคำถาม[/caption]</p>
<p>[caption id="attachment_435" align="alignnone" width="794"]<img class=" wp-image-435" alt="pantip_6_new_layout" src="{{ site.baseurl }}/assets/pantip_6_new_layout.png" width="794" height="202" /> ทดลองแบ่งให้เท่ากัน ทำให้แยกส่วนต่างๆ ได้ชัดเจนขึ้น[/caption]</p>
<p style="text-align: left;">ผมทดลองแบ่งช่องบรรทัดใหม่ โดยให้ช่องระหว่างบรรทัดเท่ากันทั้งหมดยกเว้น tag ที่เอาขึ้นไปชิด title เพราะต้องการบีบให้เหลือแค่ 3 บรรทัดแล้วแล้วบรรทัดกลางจะเด่นขึ้นมา แต่ถ้าถ้าเป็น 4 บรรทัดจะไม่มีตัวเด่น</p>
<p>ในส่วนของ layout นอกจากเรื่องสัดส่วนแล้ว จะยังมีตำแหน่งการวาง ผู้ post และประเภทของกระทู้ที่อยู่ทางขวามือสุด ทำให้เหมือนว่าเป็นเรื่องรอง ทั้งๆ ที่ประเภทของกระทู้ และคนที่ post น่าจะเป็นส่วนที่สำคัญมากๆ ครับ</p>
<p>ผมมองว่า pantip ตัวใหม่นั้นดีมาก และยังสามารถปรับให้ดีขึ้นได้อีก คงต้องใช้เวลาซักพักค่อยๆ ลองผิดลองถูกกันไป ชื่นชมที่เค้ากล้าที่จะฉีกแนวจากเดิม ยอมแลกความยากกับความยืดหยุ่นซื่งคนที่จริงจังกับการใช้ pantip น่าจะชอบ แต่ก็ไม่ยากเกินไปสำหรับมือใหม่ด้วย</p>
<p>ขอเอาใจช่วยทีมงาน pantip 2 อีกแรงครับ</p>
