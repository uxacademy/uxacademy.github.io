---
layout: post
title: ตั๋วอิเล็กทรอนิกส์และ Passbook ใน iOS
date: 2013-09-18 08:00:42.000000000 +07:00
type: post
published: true
status: publish
categories:
- case study
- everydaythings
tags: []
meta:
  _yoast_wpseo_metadesc: กรณีศึกษาการใช้งานตั๋วอิเล้กทรอนิกส์ (Passbook) ใน iOS ซึ่งน่าจะเสริมพฤติกรรมการใช้งานตั๋วอิเล้กทรอนิกส์ได้มากยิ่งขึ้น
    โดยเฉพาะกลุ่มผู้ใช้ที่ไม่นิยมกระดาษ
  _yoast_wpseo_focuskw: iOS
  _edit_last: '4'
  _yoast_wpseo_linkdex: '65'
  _popular_views: '97'
  dsq_thread_id: '1770585925'
  _wpas_done_all: '1'
  _wpas_skip_2477638: '1'
  mytory_md_visits_count: '7'
author:
  login: keng
  email: patipat@me.com
  display_name: Keng Susumpow
  first_name: Keng
  last_name: Susumpow
---
<p>ตอน Apple เปิดตัว <a title="ลิงก์ไปยังบทความเรื่อง Passbook ที่ Wikipedia" href="http://en.wikipedia.org/wiki/Passbook_%28application%29">Passbook</a> มาใน iOS 6 ผมก็จัดกลุ่ม app นี้ไว้ใน folder ชื่อ <strong>ไร้ค่า</strong> เพราะว่ายังไม่มี app ที่ใช้ประจำรองรับการใช้งาน จนเมื่อ Nokair และ AirBNB รองรับการเชือมต่อเข้า Passbook แล้วจึงรู้สึกว่า Apple ก็คิดแก้ปัญหาในฝั่ง user มาเยอะ</p>
<p>ปัญหาหนึ่งของคนใช้ตั๋วอิเล็กทรอนิกส์คือการพกพาครับ</p>
<p>บางคนอาจจะสงสัย เอ๊ะ ในเมื่อตั๋วเป็นอิเล็กทรอนิกส์แล้ว ปกติมันก็ยิงเข้าอีเมลไง ไม่ต้องพิมพ์ลงกระดาษ แต่ทีนี้ลองนึกถึงกรณีเหล่านี้ดูครับ</p>
<ul>
<li>จองตั๋วเครื่องบินผ่านอินเทอร์เน็ต เช็คอินออนไลน์แล้วแต่ยังต้องพิมพ์ใบยืนยันการเช็คอินไป</li>
<li>จองตั๋วหนังแล้ว ยังต้องไปต่อคิวรับตั๋วที่หน้าโรง</li>
<li>จองโรงแรม แต่ยังต้องพิมพ์การยืนยันการจองตั๋ว รวมไปถึงพิมพ์ที่อยู่, พิมพ์ข้อมูลอื่นๆ ที่จำเป็น</li>
</ul>
<p>จะเห็นว่ากระบวนการทั้งหมดต่อให้เริ่มด้วยอิเล็กทรอนิกส์แต่ต้องจบด้วยกระดาษทุกครั้ง ทีนี้หลายกรณีนี้มันก็จำเป็นต้องมีการใช้กระดาษเพื่อ ตรวจสอบ, รับของ, บอกเส้นทาง ซึ่งเราจะเห็นว่าในหลายๆ กรณีเราไม่จำเป็นต้องใช้กระดาษเลย</p>
<p>ทีนี้ตัว Passbook เองมันก็ไม่ได้ทำหน้าที่อะไรนอกไปจากการทำตัวเป็นตั๋วที่อยู่บน iPhone ถ้ามองเผินๆ มันก็คล้ายๆ กับพอเราจองแล้ว ได้ตั๋วแล้ว แล้วก็ถ่ายรูปเก็บไว้นั่นแหล่ะครับ แต่ทีนี้สิ่งที่ทำให้ผู้ใช้และเจ้าของบริการสะดวกมากขึ้นคือ</p>
<p>[caption id="" align="aligncenter" width="307"]<img class="  " alt="" src="{{ site.baseurl }}/assets/IMG_1746.png" width="307" height="546" /> หน้าจอรวมตั๋วใน Passbook[/caption]<!--more--></p>
<ul>
<li>ผู้ใช้สามารถเก็บบัตร/ตั๋ว ต่างๆ ไว้ได้ในที่เดียว - อันนี้เจ๋งมาก เรามีบัตรอะไรทั้งในอดีตและอนาคต รวมไว้ในที่เดียว แต่ถ้าเยอะๆ ก็อาจจะงงๆ ได้ แต่ก็ลบทิ้งได้ถ้าไม่ใช้แล้ว</li>
</ul>
<p>[caption id="" align="aligncenter" width="307"]<img class="  " alt="" src="{{ site.baseurl }}/assets/IMG_1745.png" width="307" height="546" /> หน้าตั๋วเครื่องบินที่มีการเปลี่ยนแปลงข้อมูลได้[/caption]</p>
<ul>
<li>เจ้าของบริการสามารถอัปเดทบัตร/ตั๋ว ได้ - อันนี้สะดวกสำหรับฝั่งเจ้าของบริการที่จะต้องมีการอัปเดทข้อมูล dynamic เข้าตั๋วมาก กรณีชัดเจนที่สุดคงเป็นตั๋วเครื่องบินที่สามารถอัปเดทข้อมูลได้เรื่อยๆ อาทิ ข้อมูลประตู, เวลาขึ้นเครื่องใหม่ ฯ</li>
</ul>
<p>[caption id="" align="aligncenter" width="307"]<img class="  " alt="" src="{{ site.baseurl }}/assets/IMG_1744.png" width="307" height="546" /> ตั๋วที่ต้องใช้ในวันนี้จะอยู่ที่หน้าจอล็อค[/caption]</p>
<ul>
<li>ตั่วที่จะต้องใช้ในวันนั้นจะอยู่ที่หน้าจอล็อคเสมอ - อันนี้โคตรเจ๋ง เจอกับตัวเมื่อกี้ ตามลำดับก็ กำลังจะไปสนามบิน ดูกำหนดเวลาขึ้นเครื่องบินได้จากหน้าจอพอดี, เดินขึ้นเครื่องบินหยิบโทรศัพท์แล้วเลื่อนตั๋วในหน้าจอล็อคแล้วได้ตั๋วให้พนักงานภาคพื้นฯ ตรวจได้ทันที</li>
</ul>
<p>[caption id="" align="aligncenter" width="307"]<img class="  " alt="" src="{{ site.baseurl }}/assets/IMG_1747.png" width="307" height="545" /> ผู้ให้บริการสามารถอัปเดทข้อมูล "หลัง" ตั๋วได้[/caption]</p>
<ul>
<li>เจ้าของบริการสามารถใส่ข้อมูลที่จำเป็นเข้าไปในบัตรได้ - อันนี้ก็โคตรเจ๋ง เจอกับตัวก็คือ ต้องจองที่พักใน AirBNB แล้วเจ้าของบ้านส่งข้อมูลมาให้ทางอีเมลเพียบ, แต่ข้อมูลเหล่านี้ก็สามารถเรียกดูได้จาก "หลัง" Passbook แบบออฟไลน์ (ใครเดินทางไปต่างประเทศแล้วไม่สามารถหาอินเทอร์เน็ตเพื่อเข้าถึงข้อมูลการเดินทางเหล่านี้ได้จะนึกออกว่ามันลำบากขนาดไหน)</li>
</ul>
<p>สิ่งเดียวที่ "เสียว" กับ Passbook คือ Apple จะรู้รูปแบบชีวิตเราทุกอย่างที่เราผูกไว้กับ Passbook ลองนึกถึงวันที่ Apple รู้ทุกอย่างว่าเราชอบเดินทางไปไหน ดูหนังเรื่องอะไร ขึ้นขนส่งมวลชนแบบไหน มันก็สยองๆ อยู่ แต่ "ความสะดวก" ที่ Apple หยิบยื่นให้ก็ทำให้เราและเจ้าของบริการ มองข้ามเรื่องเหล่านี้ไปได้อย่างง่ายๆ ครับ</p>
