---
layout: post
title: กฎของการระดมสมอง
date: 2012-12-12 10:17:00.000000000 +07:00
type: post
published: true
status: publish
categories:
- principle
tags:
- ideo
- meeting
meta:
  blogger_blog: www.ux.in.th
  blogger_author: Apirak Panatkool
  blogger_permalink: /2012/12/rules-of-brain-storming.html
  _blogger_self: https://www.blogger.com/feeds/164893737343921889/posts/default/2085846973777965325
  _edit_last: '7'
  dsq_thread_id: '972191328'
  _wp_old_slug: '%e0%b8%81%e0%b8%8e%e0%b8%82%e0%b8%ad%e0%b8%87%e0%b8%81%e0%b8%b2%e0%b8%a3%e0%b8%a3%e0%b8%b0%e0%b8%94%e0%b8%a1%e0%b8%aa%e0%b8%a1%e0%b8%ad%e0%b8%87'
  _popular_views: '978'
  _wpas_skip_2477638: '1'
  mytory_md_visits_count: '1'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>วันเสาร์ที่ผ่านมาได้ไปร่วม <a href="http://designsyncing.eventbrite.com/">Design Thinking Workshop</a> ที่ <a href="http://www.thesync.org/">The sync</a> มา ได้อะไรดีๆ มาหลายอย่าง แต่มีสิ่งหนึ่งที่อยากเอามาแลกเปลี่ยนกันครับ คือตอนใกล้ๆ จะจบงานวิทยากรเล่าถึงกฎในห้องประชุมของ IDEO ที่มีอยู่ 7 ข้อ ซึ่งช่วยให้การประชุมได้ประสิทธิผลสูงสุด</p>
<p style="text-align: center;"><a href="http://www.ux.in.th/2012/12/rules-of-brain-storming/photobase_8clqr52qz/" rel="attachment wp-att-422"><img class="size-medium wp-image-422 aligncenter" alt="กฏของการระดมสมอง" src="{{ site.baseurl }}/assets/photobase_8clqr52qz-300x206.jpg" width="300" height="206" /></a></p>
<p>ผมมองว่าชาว UX ต้องระดมสมองบ่อยมากๆ เพื่อให้ได้งานที่ตอบโจทย์ผู้ใช้ และสร้างสรรค์ที่สุด แต่หลายครั้งจะกลายเป็นว่าคำตอบนั้นมีอยู่ก่อนการประชุมแล้ว และในที่ประชุมก็เป็นแค่การเสนอ Solution และปกป้อง Solution ของตัวเอง สุดท้ายถ้าปกป้องไม่ได้ก็แทบจะไม่ได้อะไรจากการประชุมเลย</p>
<p><!--more--></p>
<p>แต่จริงๆ สิ่งที่เราอยากได้จากห้องประชุมคือการเค้นเอาความรู้ความสามารถและประสบการณ์ของทุกคนในห้องประชุมออกมาต่างหาก ส่วนแนวทางแก้ปัญหามันน่าจะตามมาตอนจบ</p>
<p>แล้วกฎ 7 ข้อจะช่วยให้เราทำแบบนั้นได้อย่างไร เรามาดูกันทีละข้อครับ</p>
<p><strong>ข้อ 1 อย่ารีบตัดสิน</strong></p>
<p>ในห้องประชุมที่ต้องการสร้างสรรค์งาน เราจะไม่รีบตัดสินอะไร เพราะเราไม่รู้ว่าแนวคิดดีๆ จะมาจากไหน บางครั้งแนวคิดดีๆ อาจจะมาจากแนวคิดบ้าๆ หรือแนวคิดที่เป็นไปไม่ได้เลยก็ได้ ดังนั้นให้เราเปิดโอกาสให้ทุกอย่างถูกดึงออกมา ที่ IDEO จะพยายามต่อยอดแนวคิดกัน เช่น จากที่คุณบอกว่าให้ทำกีต้าลอยน้ำ ผมมองว่าการเอาวาดสายกีต้ามาแต่งบนตัวเรือน่าจะแก้ปัญหาความเร็วได้ เป็นต้น</p>
<p><strong>ข้อ 2 สนับสนุนแนวคิดบ้าๆ</strong></p>
<p>แนวคิดบ้าๆ เป็นเหมือนเชื้อไฟให้กับการสร้างสรรค์ และเวลาที่เรากำลังสร้างสรรค์เราจะพยายามหาคำตอบโดยไม่ยึดติดกับเทคโนโลยีหรืออุปกรณ์ เราจะลองหาคำตอบออกมาก่อน จากนั้นค่อยคิดว่าจะมีอะไรมาทำให้มันเป็นจริงได้</p>
<p><strong>ข้อ 3 ต่อยอดแนวคิดของคนอื่น</strong></p>
<p>การยอมรับแนวคิดของคนอื่นและต่อยอดแนวคิดนั้นๆ เป็นงานที่ต้องอาศัยทักษะระดับหนึ่ง  ซึ่งทำได้ยากดังนั้นในที่ประชุมเรามักจะเห็นการบอกว่าแนวคิดนั้นดี หรือแนวคิดอื่นดีกว่า แทนที่จะเป็นความพยายามที่จะต่อยอด แต่ผมมองว่าการฝึกต่อยอดนั้นคุ้มเพราะนอกจากจะช่วยสร้างบรรยากาศแห่งการสร้างสรรค์แล้ว มันช่วยแก้ปัญหาการสื่อสารเพราะเราไม่ต้องเริ่มใหม่ทุกครั้ง และที่สำคัญคือมันทำให้เกิดความรู้สึกว่าเราทำงานเป็นทีม</p>
<p><strong>ข้อ 4 อย่าหลุดประเด็น</strong></p>
<p>พยายามจับประเด็นให้มั่นว่าเรากำลังพยายามแก้ปัญหาอะไร เพราะถ้าเราเริ่มหลุดสุดท้ายเราจะไม่ได้แก้ปัญหาที่ควรจะแก้</p>
<p><strong>ข้อ 5 พูดทีละเรื่อง</strong></p>
<p>ทุกคนมีแนวคิดที่อยากจะนำเสนอ ซึ่งเป็นเรื่องที่ดีแต่ขอให้คิดเสมอว่าแนวคิดนั้นๆ จะเข้ามาแก้ปัญหาในเรื่องเดียวกันหรือเปล่า เพราะเมื่อเราเริ่มไม่ได้แก้ปัญหาเดียวกันสิ่งที่เกิดขึ้นคือการแบ่งกลุ่ม และการไม่รับฟังกัน</p>
<p><strong>ข้อที่ 6 จับต้องได้</strong></p>
<p>พยายามทำให้แนวคิดของเราไม่ลอยอยู่ในอากาศ การใช้ Post-It ก็เป็นแนวทางหนึ่ง ถ้าสามารถวาดรูปออกมาได้ก็ยิ่งดีขึ้นไปอีก ไม่ต้องห่วงว่าเราวาดห่วยแค่ไหน เพราะการวาดดีกว่าตัวหนังสืออยู่แล้ว</p>
<p><strong>ข้อที่ 7 ปริมาณสำคัญกว่าคุณภาพ</strong></p>
<p>ผมพบว่าการเก็บ idea ของเราไว้ในหัวคนเดียวแล้วเอาเฉพาะที่เห็นว่าดีออกมาเป็นเรื่องที่เสียเวลาอย่างมาก เพราะคนอื่นๆ ก็มักจะมีแนวคิดคล้ายๆ กัน จะได้ไม่ต้องคิดซ้ำ ดังนั้นระหว่างระดมสมองให้ ส่งแนวคิดของพวกเราออกมาให้มากที่สุด ยังไม่ต้องรีบคำนึงถึงคุณภาพ เช่น 100 แนวคิดใน 1 ชั่วโมง เป็นต้น เพราะคุณภาพจะเห็นได้แบบไม่ต้องใช้เวลาตอนเทียบกับ idea อื่นๆ ไม่ใช่เทียบกับตัวมันเอง</p>
<p>กฎทั้ง 7 ข้อ นอกจากช่วยลดเวลาแล้ว ยังช่วยให้เกิดการทำงานเป็นทีมด้วย อยากให้ชาว UX ลองปรับใช้ดูครับ เพราะมันน่าจะเป็นกระบวนการที่ดีทั้งกับคนในองค์กรหรือแม้แต่การคุยกับลูกค้า</p>
<p>เพิ่มเติม <a href="http://www.openideo.com/fieldnotes/openideo-team-notes/seven-tips-on-better-brainstorming">openideo.com</a></p>
