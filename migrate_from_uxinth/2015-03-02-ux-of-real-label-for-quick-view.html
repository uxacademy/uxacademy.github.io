---
layout: post
title: UX ของป้าย สิ่งที่คนมีเวลาอ่านน้อยมาก
date: 2015-03-02 00:32:00.000000000 +07:00
type: post
published: true
status: publish
categories:
- case study
- everydaythings
tags:
- label
- quickview
meta:
  _wpcom_is_markdown: '1'
  dsq_thread_id: '3553794099'
  _wpas_done_all: '1'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p class=""><img src="{{ site.baseurl }}/assets/1425053870_thumb.jpeg" align="middle" class="full aligncenter full full full" alt="" title="" /><br />ผมขับรถผ่านที่จอดรถของ รพ.รร ๖ บ่อยมาก ทุกวันก็จะเห็นป้าย “ห้าม” อันหนึ่งติดเอาไว้ ป้ายห้ามนี้ถ้ารถไม่ชลอจะอ่านกันแทบไม่ทัน มองเห็นแต่คำว่า “ห้าม” ซึ่งก็ไม่แน่ใจว่าห้ามอะไร ถ้ามีเวลาอีกนิดจะพออ่านได้ว่า “ห้าม ..... จอดโดยเด็ดขาด” แต่ข้อความตรงกลางต้องมีเวลามากกว่านี้&nbsp;</p>
<p class="">วันนี้โชคดีครับ มีรถขวางหน้าเลยได้โอกาสถ่ายรูปเอาไว้</p>
<p><img src="{{ site.baseurl }}/assets/1425250313_thumb.png" align="middle" class="full aligncenter full" alt="" title="" /></p>
<p class=""><a href="file://localhost//Users/apirak/Library/Containers/com.blogo.Blogo/Data/Library/Caches/com.blogo.Blogo/1425054564_full.png" target="_blank"></a><br />เมื่อพิจารณาเฉพาะขนาดของตัวอักษรจะเห็นคำว่า<b> “ห้าม” กินความโดดเด่นของป้ายไป 80%</b> ใครมาดูก็จะอ่านคำนี้ได้ก่อน แต่คำว่า “ห้าม” นั้นไม่สื่อความหมายให้เดาอย่างถูกต้อง ถ้าพิจารณาไปว่าทางนี้เป็น&nbsp;<b>ทางเข้า รพ. + ที่จอดรถ</b> อาจจะเดาเป็น “ห้ามเข้า” “ห้ามกีดขวาง” “ห้ามจอดรถซ้อนคัน” หรือ “ห้ามผ่าน" ก็ได้&nbsp;<br /><!--more--><br />ดังนั้นถ้าเราลองแก้ไขให้คำว่า ห้าม มีความหมายมากขึ้นเป็น <b>“ห้ามจอด"</b></p>
<p><img src="{{ site.baseurl }}/assets/1425250334_thumb.png" align="middle" class="aligncenter full full" alt="" title="" /></p>
<p class=""><a href="https://www.ux.in.th/wp-content/uploads/2015/02/1425056171_full.png" target="_blank"></a><br />ตอนนี้เริ่มเดาได้มากขึ้น แต่ปัญหาเรื่องประโยคยาวอ่านไม่รู้เรื่องยังมีอยู่ ตรงนี้ต้องเริ่มใช้ความกล้าในการแก้ปัญหา โดยเราตัดคำว่า “รถที่” เพราะคนน่าจะเดาได้ว่า <b>ห้ามจอดคือห้ามจอดรถ&nbsp;และคนน่าจะรู้อยู่แล้วว่าที่นี่คือ รพ. รร. ๖</b> เลยย่อให้เหลือแค่ รพ. ซึ่งหมายถึงบริการของโรงพยาบาลไม่ใช่บริการหอพัก หรือบริการโรงอาหาร</p>
<p><img src="{{ site.baseurl }}/assets/1425250812_thumb.png" align="middle" class="aligncenter full" alt="" title="" /></p>
<p class=""><a href="https://www.ux.in.th/wp-content/uploads/2015/02/1425056605_full.png" target="_blank"></a><br />คำว่า “โดยเด็ดขาด” เป็นการย้ำให้รู้ว่าเราจริงจังมากๆ และอาจจะเกิดปัญหาร้ายแรงกับเราได้ถ้าไม่เชื่อฟัง (รพ. ทหาร) แต่มันไม่ได้ทำให้การสื่อความหมายชัดเจนขึ้นมากนัก <b>ดังนั้นเพื่อไม่ให้คนพลาดอ่านบรรทัดล่าง โดยไม่อ่านบรรทัดบน</b> เราจึงลองลดขนาดของตัวอักษรลง</p>
<p><img src="{{ site.baseurl }}/assets/1425250735_thumb.png" align="middle" class="aligncenter full" alt="" title="" /></p>
<p class=""><a href="https://www.ux.in.th/wp-content/uploads/2015/02/1425056973_full.png" target="_blank"></a><br />ทีนี้ก็ป้ายก็ชัดเจนมากขึ้นแล้ว สิ่งที่ต้องการสื่อสองอันดับแรกได้ความสำคัญ 80% และ 15% ไป แต่ถ้าเรายังไม่สะใจ และต้องการเสี่ยงกับผู้บังคับบัญชามากกว่านี้<b> อาจจะทดลองตัดประโยค “โดยเด็ดขาด” ทิ้งไป</b></p>
<p><a href="https://www.ux.in.th/wp-content/uploads/2015/02/1425057086_full.png" target="_blank"><img src="{{ site.baseurl }}/assets/1425057086_thumb.png" align="middle" class="full aligncenter full full" alt="" title="" /></a><br />ที่นี้ป้ายจะเริ่มอ่านง่ายขึ้น แลกมาด้วย<b>ความเสี่ยง</b>ว่าถ้าประโยคนี้ผู้ใหญ่เป็นคนกำหนดมา เราอาจจะซวยได้ แต่ถ้ามันช่วยให้คนผ่านไปผ่านมาสามารถอ่านป้ายได้เร็วขึ้น ก็น่าเสี่ยงนะครับ :-)</p>
<p class="">ถ้าเราเอาใจไว้ที่ผู้ใช้ หรือในที่นี้คือคนอ่าน เราจะรู้ว่าเค้ามีเวลาน้อยมากในการอ่านป้าย เพราะกำลังขับรถขึ้นเนิน ผ่านประตูแคบๆ เข้าไปในที่จอดรถ แถมข้างหน้ายังมีรถตัดหน้าได้ ดังนั้นสมาธิอ่านป้ายจะมีน้อยมาก ถ้าทำป้ายให้อ่านได้อย่างรวดเร็วก็จะช่วยคนขับรถได้มากครับ</p>
<p>วันนี้นอกจากป้ายนี้ ผมขับรถผ่าน<b>อีกป้ายซึ่งผมชอบมาก</b>เลย</p>
<p><img src="{{ site.baseurl }}/assets/1425057359_thumb.jpeg" align="middle" class="full aligncenter full full" alt="" title="" /><br />ป้ายนี้เน้นคำว่า “Land for Sale” และ “02 654...” ซึ่งเป็นข้อความสำคัญ ส่วนข้อความอื่นๆ ก็เล็กลงไป ถ้าใครมีเวลาค่อยมาอ่าน และที่ชอบอีกอย่างคือการเลือกคำว่า “Land for Sale” มาใช้ เพราะเป็นรูปประโยคที่คุ้นเคย คนอ่านสามารถจับ Pattern ได้ ในหลายๆ คนอาจจะรู้ได้ทันทีโดยการเหลือบตามอง&nbsp;</p>
<p>สิ่งที่ไม่ชอบอย่างเดียวคือการใช้ภาษาอังกฤษ ทั้งๆ ที่คนที่จะซื้อที่ดินตรงนี้อาจจะเป็นคนที่อ่านภาษาอังกฤษไม่ค่อยคล่องก็ได้</p>
<p>จะเห็นว่าการสร้างสิ่งต่างๆ ในชีวิตประจำวัน ล้วนแต่ต้องคำนึงถึง UX ทั้งนั้น ถ้าเราสามารถเรียนรู้ให้เข้าใจที่มาที่ไปของสิ่งต่างๆ ก็จะทำให้เราสามารถทำงานออกแบบ UI ให้แก้ปัญหาให้กับผู้ใช้ได้ดีมากขึ้นเรื่อยๆ ครับ</p>
<p></p>
