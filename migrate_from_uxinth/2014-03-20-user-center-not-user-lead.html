---
layout: post
title: ใช้ User เป็นจุดศูนย์กลางแต่อย่าใช้ User นำ
date: 2014-03-20 23:14:14.000000000 +07:00
type: post
published: true
status: publish
categories:
- principle
tags: []
meta:
  _wpcom_is_markdown: '1'
  _wpas_skip_2477638: '1'
  _popular_views: '758'
  dsq_thread_id: '2470016378'
  _wpas_done_all: '1'
  _edit_last: '2'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p><em>“ผู้ใช้มักหลอกเสมอ”</em> เป็นข้อความที่ผมมักจะย้ำตอนที่อบรม User Experience ครับ ไม่ใช่ว่าผู้ใช้ตั้งใจจะหลอกเรา แต่จริงๆ แล้ว สิ่งที่มนุษย์คิดกับสิ่งที่มนุษย์ทำมักเป็นคนละอย่างกัน ยกตัวอย่างเช่น</p>
<p><img src="{{ site.baseurl }}/assets/9367144319_77b453c57b.jpg" alt="Terminal 21 Bangkok" /></p>
<p><a href="https://flic.kr/p/fgK4Eg">Flickr: Michael Neeven</a></p>
<p>เราถามว่า: <em>เวลาไปห้างจะเลือกไปที่ไหนเพราะอะไร</em></p>
<p>คำตอบที่ได้คือ: <em>ผมจะเลือกเข้าร้านที่ราคาไม่แพงมาก ยิ่งถ้าได้ส่วนลดจะยิ่งดึงดูดให้เข้าไป</em></p>
<p>ลองเปลี่ยนคำถาม: <em>ครั้งสุดท้ายที่ไปห้าง ไปที่ไหนบ้างเพราะอะไร</em></p>
<p>คำตอบที่ได้คือ: <em>ผมไปดูหนังแล้วก็ไปกิน Pizza Hut เพราะเพื่อนชวน จากนั้นก็เดินเรื่อยเปื่อยใน MUJI เพราะชอบแบรนนี้</em></p>
<p>สิ่งที่ต่างกันของคำถามข้างต้นคือคำถามแรก <strong>เราให้ผู้ใช้คิด</strong> ส่วนคำถามที่สอง <strong>เราเอาสิ่งที่เค้าทำจริงๆ</strong> จะเห็นว่าถ้าเราพยายามถามผู้ใช้ว่าต้องการอะไร หรือถ้าได้แบบนี้จะเอาหรือเปล่า ผู้ใช้จะพยายามคิดและตอบเราอย่างที่เค้าคิด ซึ่งคำตอบที่ได้เราไม่รู้ว่าตรงกับสิ่งที่เค้าจะทำแบบนั้นหรือเปล่า</p>
<p><!--more--></p>
<p>ถ้าเรายังขืนเอาความคิดของผู้ใช้ไปพัฒนาเราก็จะได้โปรแกรมเทียบส่วนลดของร้านต่างๆ เพื่อให้ผู้ใช้ใช้ในการตัดสินใจเข้าร้านต่างๆ โดยไม่รู้เลยว่าจริงๆ แล้วผู้ใช้ไม่ได้เปรียบเทียบส่วนลดก่อนเข้าร้าน แต่จะเปิดโปรแกรมดูส่วนลดก็ตอนจ่ายตังเพราะกระบวนการตัดสินใจเข้าร้านได้จบไปตั้งแต่ก่อนเข้าห้างแล้ว</p>
<p>การเอาความคิดของผู้ใช้มาพัฒนาก็เหมือนการให้ผู้ใช้เป็นคนนำแล้วเราก็ทำโปรแกรมตาม ซึ่งคาดหวังได้ยากมาก ดังนั้นแทนที่จะเอา <em>"ความคิด”</em> มาใช้เราควรเอา <em>"ตัวผู้ใช้"</em> เองนั่นละมาใช้ เวลาทำ focus group หรือ user interview <strong>เราไม่ต้องถามว่าเค้าคิดว่าควรเป็นอย่างไร แต่ให้ถามว่าเค้าได้ทำอะไรมาแล้ว หรือตอนที่ทำนั้นมีกระบวนการตัดสินใจอย่างไร</strong> เพื่อให้รู้จักผู้ใช้ของเราให้ได้มากที่สุด รู้ว่าเค้าเป็นคนอย่างไร มีกระบวนการตัดสินใจอย่างไร ชอบอะไรเพราะอะไร พยายามจำลองตัวเองให้เป็นผู้ใช้ให้มากที่สุด แล้วดูว่าเค้าจะทำอะไร เครียดตอนไหน อะไรเป็นภาระบ้าง หลังจากจำลองแบบนั้นได้ค่อยมาดู Problem แล้วหา Solution อีกที</p>
<p>มีสองบริษัทที่พูดถึง user-centric ตามนี้</p>
<p>The Apple and IKEA way</p>
<blockquote><p>
  Take Apple. One evening, well into the night, we asked some of our friends on the Apple design team about their view of user-centric design. Their answer? ?It's all bullshit and hot air created to sell consulting projects and to give insecure managers a false sense of security. At Apple, we don't waste our time asking users, we build our brand through creating great products we believe people will love."
</p></blockquote>
<p>Another hyper-growth brand, IKEA, has the same belief.</p>
<blockquote><p>
  One of us had the privilege of working closely with IKEA's global brand and design leaders; at IKEA the unspoken philosophy is: "We show people the way." IKEA designers don't use user studies or user insights to create their products. When I asked them why, they said "We tried and it didn't work.”
</p></blockquote>
<p>(เอามาจาก https://m.fastcodesign.com/1663220/user-led-innovation-cant-create-breakthroughs-just-ask-apple-and-ikea?utm_source=facebook)</p>
<p>Apple บอกว่า <em>“เราไม่เสียเวลาถามผู้ใช้ เราสร้างชื่อของเราจากการพัฒนาสินค้าชั้นเยี่ยม ที่เราเชื่อว่าคนจะรัก”</em> ส่วน IKEA บอกว่า <em>“เราแสดงให้คนเห็นว่าควรไปทางไหน”</em> ฟังดูเหมือนเค้าไม่เชื่อในกระบวนการ User centered design นะครับ</p>
<p>แต่ผมยังเชื่อว่าสิ่งที่ทั้งสองบริษัทพูดคือ <em>"อย่าใช้ User เป็นคนนำ”</em> เพราะผู้ใช้มักไม่รู้ว่าจริงๆ ตัวเองต้องการอะไร และผมเชื่อว่าเราควร <em>"เอาผู้ใช้เป็นศูนย์กลาง"</em> เพราะการจะสร้างของให้คนรัก (Apple) หรือการชี้ทางให้คนอื่น (IKEA) เราต้องรู้จักคนๆ นั้นให้ลึกมากๆ ลึกถึงขนาดรู้ว่าเค้าต้องการอะไรมากกว่าตัวเค้าเองเสียอีก</p>
