---
layout: post
title: สัญญาณ 6 อย่างที่คนทำ UX ควรให้ความสนใจ
date: 2013-03-25 10:00:15.000000000 +07:00
type: post
published: true
status: publish
categories:
- principle
tags: []
meta:
  _wpcom_is_markdown: '1'
  _edit_last: '2'
  _popular_views: '1984'
  dsq_thread_id: '1162442450'
  _wpas_done_all: '1'
  _wpas_skip_2477638: '1'
  mytory_md_visits_count: '4'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>หลังจากที่ส่งมอบงานเสร็จแล้ว หน้าที่ของ UX ก็ยังไม่จบครับ มันเหมือนพึ่งเริ่มต้นซะมากกว่า เพราะเราจะได้เห็นการใช้งานจริงๆ ก็หลังจากที่โปรแกรมเสร็จแล้ว แต่ถ้าจะให้ติดตามทุกอย่างก็คงไม่ไหว ดังนั้นเว็บไซต์ <a href="http://www.usabilitygeek.com">usabilitygeek.com</a> เลยรวบรวมสัญญาน 6 อย่างที่ทีม UX ควรจะให้ความสนใจครับ</p>
<p><a href="http://www.ux.in.th/2013/03/6-signs-that-we-shoud-pay-attention-to/attachment/97/" rel="attachment wp-att-728"><img class="aligncenter size-full wp-image-728" alt="97" src="{{ site.baseurl }}/assets/97.jpg" width="550" height="300" /></a></p>
<p>แหล่งสัญญานที่ชัดมากๆ จะมาจากแผนก CRM (Customer Relationshop Management) เพราะเป็นแผนกที่ลูกค้าจะเข้ามายิงเป็นกลุ่มแรกดังนั้นคนที่ต้องการจับ Experience ที่ผู้ใช้ได้รับจากบริการหรือโปรแกรมจะต้องมาที่นี่ครับ ในบทความเค้าคัดสัญญานที่สำคัญๆ จาก แผนก CRM มาสามตัว</p>
<p><!--more--></p>
<p><strong>1. ความถี่ของแต่ละคำถาม</strong></p>
<p>ยิ่งผู้ใช้ถามมากก็แสดงว่ามีคนที่สับสนกับโปรแกรมของเรามาก แสดงว่าการนำเสนอ (usability) ของเรายังไม่ชัด บางที่เราอาจจะต้องมาวิเคราะห์หาทางลดความซับซ้อนของโปรแกรมดู</p>
<p>พึงระวัง: ถ้าความซับซ้อนเกิดขึ้นก่อนที่ผู้ใช้จะได้ใช้บริการจริงๆ ของเรา เช่น เราเป็นโปรแกรมตกแต่งรูปภาพ ส่วนของการตกแต่งเราออกแบบมาอย่างดีแต่ส่วนเปิดไฟล์กลับออกแบบมาไม่ดีพอ ทำให้ผู้ใช้ถามและแนะนำเรื่องการเปิดไฟล์มามากมายจนเราคิดว่าผู้ใช้ส่วนมากสนใจเรื่องเปิดไฟล์ ดังนั้นแทนที่เราจะแก้ปัญหาการเปิดไฟล์ด้วยวิธีการใส่คำแนะนำหรือเปลี่ยนไปใช้ระบบเปิดไฟล์มาตรฐานของ OS เรากลับพัฒนาฟังก์ชันสำหรับการจัดการไฟล์ขึ้นมา ทั้งๆ ที่ไม่ใช่แก่นของโปรแกรม เป็นต้น แบบนี้เรียกโดนผู้ใช้หลอกครับ</p>
<p><strong>2. ความถี่ของการบ่น</strong></p>
<p>ไม่มีกระบวนการไหนที่สมบูรณ์แบบครับ ยิ่งมีคนใช้จำนวนมากยิ่งมีส่วนให้บ่นมาก แต่ขอให้รู้ว่ายิ่งบ่นมากก็แสดงว่าเค้าใช้งานโปรแกรมนี้อยู่ ลองรวบรวมสิ่งที่ผู้ใช้บ่นบ่อยๆ เอามาวิเคราะห์ให้ดีครับ</p>
<p>พึงระวัง: ต้องอย่าลืมผู้ใช้ที่ไม่บ่นด้วย คนที่บ่นแสดงว่าเค้าขัดใจในส่วนนั้นแต่อาจจะมีผู้ใช้ที่พอใจกับส่วนนั้นอยู่แล้วด้วย ดังนั้นทุกครั้งก่อนที่จะเริ่มวางแผนแก้ไข ขอให้วิเคราะห์ให้ดีว่าสิ่งที่กำลังแก้นั้นเพิ่มคุณค่าให้กับแก่นของโปรแกรมหรือไม่</p>
<p><strong>3. ความชัดเจนของการตอบคำถาม</strong></p>
<p>จุดนี้เป็นประเด็นสำคัญสำหรับคนที่ทำงานด้าน CRM เพราะการตอบคำถามหรือการแก้ปัญหาให้ผู้ใช้ ไม่ชัดเจน ช้า หรือ เพิ่มความซับซ้อนให้กับผู้ใช้ จะกระทบต่อ User Experience ทันที หลายครั้งจะสร้างปัญหาใหม่ๆ ขึ้นมาด้วย ดังนั้นสำหรับคนที่สนใจเรื่อง UX คงต้องช่วยทีม CRM ในการคิดหาคำตอบให้กับผู้ใช้ (บางคำถามก็แทบตอบไม่ได้<strong>ดังนั้นจึงต้องช่วยกันครับ</strong> ไม่ใช่ปล่อยให้ทีม CRM ทำงานฝ่ายเดียว)</p>
<p>ตัวอย่างที่ผมชอบในการตอบคำถามคือเส้นบอกทางในสวนสนุกครับ</p>
<p>[caption id="attachment_726" align="aligncenter" width="461"]<a href="http://www.ux.in.th/2013/03/6-signs-that-we-shoud-pay-attention-to/8344917705_14651b4503_b/" rel="attachment wp-att-726"><img class=" wp-image-726 " alt="เส้นบอกทางในสวนสนุก" src="{{ site.baseurl }}/assets/8344917705_14651b4503_b.jpg" width="461" height="614" /></a> เส้นบอกทาง[/caption]</p>
<p>การบอกว่าจะต้องไปทางไหนเพื่อให้ไปถึงจุดหมายมันยากมากครับ แทบจะเป็นไปไม่ได้โดยเฉพาะกรณีของสวนสนุก ผมพบว่าที่สวนสนุกนี้เค้าได้สร้างเส้น แดง ฟ้า เขียน ส้ม ขึ้นมาเพื่อบอกทางไปยังสถานที่หลักๆ ในส่วนสนุก ซึ่งดีมากๆ ครับ คนที่ตอบคำถามจะได้พูดแค่ "ตามเส้นสีฟ้าไปก็จะถึง Thomas Land ครับ" ส่วนคนที่เข้ามาชมก็แค่เดิมตามเส้น ไม่ต้องมาจำว่าต้องเลี้ยวตรงไหนบ้าง</p>
<p>สัญญานอีก 3 ข้อจะอยู่นอกเหนือจาก CRM แต่ก็ไม่ไกลกันมาก</p>
<p><strong>4. อัตราการเพิ่มของลูกค้า</strong></p>
<p>ถ้าอัตราการเพิ่มของลูกค้าลดลง ย่อมมีอะไรสักอย่างเกิดขึ้นแน่นอน ประเด็นหลักๆ ที่อยากให้สังเกตุคือมันเป็นช่วงที่<strong>ความตื่นเต้นหมดไปแล้ว</strong>หรือเปล่า ถ้าเป็นแบบนั้นก็ถือเป็นเรื่องดีเพราะเราจะได้เห็นผู้ใช้จริงๆ หลังจากนี้ อีกประเด็นหนึ่งก็คือ<strong>คู่แข่ง</strong> ในโลก Software as a service บริการเกิดใหม่ คนที่คิดใกล้เคียงกับเราหรือคนที่ลอกเรา เกิดขึ้นได้เร็วมาก ถ้ามีเหตุการณ์แบบนี้ให้ลองไปดูที่ CRM ว่ามีใครแนะนำให้ไปดูบริการของใครหรือเปล่า</p>
<p><strong>5. อัตราการเสียลูกค้าเพิ่มขึ้น</strong></p>
<p>ถ้าคนที่เคยใช้บริการอยู่เป็นประจำเกิดเงียบหายไป ตรงนี้ก็เป็นประเด็นเหมือนกันครับส่วนเทคนิคการหาที่มาของปัญหาน่าจะเหมือนกับข้อ 4</p>
<p><strong>6. ค่าใช้จ่ายที่ไม่ใช่บริการของเรา (Overhead)</strong></p>
<p>ทุกธุรกิจย่อมมีส่วนที่ผู้ใช้ต้องจ่ายเพื่อเข้ามาใช้บริการของเรา เช่นจะใช้งาน Facebook ต้องสมัครสมาชิกก่อน การสมัครสมาชิกถือเป็น overhead เพราะผู้ใช้จะยังไม่สามารถใช้บริการได้ ถ้ายังไม่สมัครสมาชิก เป็นต้น นอกจากค่าใช้จ่ายของลูกค้าแล้ว ก็ยังมีค่าใช้จ่ายของตัวเราเองด้วย เช่น ค่าจ้างพนักงานดู ค่าคนดูแลทางกฏหมาย เป็นต้น ในโลก Software as a service ค่าใช้จ่ายเหล่านี้สามารถลดได้อยู่เรื่อยๆ หลังจากที่เราเข้าใจบริการของเรามากขึ้น เข้าใจสิ่งที่ลูกค้าต้องการมากขึ้น</p>
<p>สรุปว่าการดูสถิติถือเป็นเรื่องสำคัญมากๆ ครับ การสอบถามผู้ใช้จะให้ข้อมูลแค่ส่วนเดียวแถมเชื่อถือได้ยาก แต่การดูพฤติกรรมการใช้งานจะทำให้เราได้ข้อมูลจริงๆ เหมือนอย่าง <a href="http://www.mmthailand.com/mmnew/money-june.html">ดัชนี้บิกแมค</a> หรือ 7/11 Cup ที่ได้ข้อมูลแม่นกว่าทุกโพล</p>
<p>สุดท้ายใครที่สนใจเรื่องนี้จริงๆ ผมแนะนำให้อ่าน<a href="http://usabilitygeek.com/6-user-experience-statistics-you-should-pay-attention-to/">ต้นฉบับ</a>อีกทีครับ เพราะตอนแรกที่กะว่าจะแปลเฉยๆ แต่ก็อดไม่ได้ที่จะเขียนไปตามที่ตัวเองอยากเขียน สุดท้ายเลยไม่ตรงกับต้นฉบับเท่าไหร</p>
