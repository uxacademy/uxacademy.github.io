---
layout: post
title: UX บน KIOSK ต่างจาก Desktop และ Mobile อย่างไร
date: 2014-04-09 23:33:52.000000000 +07:00
type: post
published: true
status: publish
categories:
- principle
tags: []
meta:
  _wpcom_is_markdown: '1'
  _yoast_wpseo_linkdex: '62'
  _yoast_wpseo_metadesc: กรณีศึกษาการออกแบบ UX ที่แตกต่างกันบน KIOSK, Desktop และ
    Mobile
  _yoast_wpseo_title: UX บน KIOSK ต่างจาก Desktop และ Mobile อย่างไร
  _yoast_wpseo_focuskw: kiosk ux
  author_recommended_posts: a:1:{i:0;s:2:"62";}
  _wpas_skip_2477638: '1'
  dsq_thread_id: '2599066195'
  _popular_views: '435'
  _wpas_done_all: '1'
  _edit_last: '2'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>จาก<a href="http://www.ux.in.th/2014/03/the-diff-of-ux-on-tablet-and-mobile">บทที่แล้ว</a>เราเน้นกันเรื่องการมอง <strong>ความคาดหวังของผู้ใช้</strong> เป็นหลักแทนที่จะดูแค่ลักษณะของอุปกรณ์ โดยยกตัวอย่างพฤติกรรมและความคาดหวังของผู้ใช้บน Mobile และ Tablet ว่าแตกต่างกัน ทีนี้พอมามอง KIOSK จะต่างออกไปอีกมากเลยครับ</p>
<p><img src="{{ site.baseurl }}/assets/13505829573_fc989acf93.jpg" alt="Phone user" /></p>
<p>KIOSK ส่วนมากจะตั้งอยู่ในที่สาธารณะ มีหน้าที่ให้ข้อมูลหรือให้ผู้ใช้ทำธุรกรรมต่างๆ ตั้งแต่ซื้ออาหาร จ่ายเงินจนถึงแลกบัตรส่วนลด หน้าที่ของ KIOSK แต่ละตัวจะต่างกันไป แต่มักจะมีสิ่งที่เหมือนกันคือเครื่อง KIOSK ไม่ต้องการให้ผู้ใช้อยู่นานๆ เพราะจะมีคนต่อคิวใช้งานอยู่ แม้แต่ตัวผู้ใช้เองก็ไม่อยากอยู่นานเมื่อทำงานเสร็จก็ต้องการไปแล้วล่ะครับ</p>
<p>ด้วยเงื่อนไขนี้ทำให้ผู้ใช้มีความคาดหวังต่อโปรแกรมบนเครื่องต่างจากโปรแกรมบน Desktop และ Mobile ครับ ผมลองแจงรายละเอียดของเงื่อนไขออกมาเป็นข้อๆ ได้ดังนี้ครับ</p>
<ol>
<li><strong>เราเจอผู้ใช้ครั้งเดียว ไม่ต้องหวังให้ผู้ใช้เรียนรู้</strong> ลองนึกถึงความคาดหวังของผู้ใช้ตอนเดินไปที่เคาร์เตอร์ธนาคาร หรือเคาร์เตอร์จ่ายเงินบัตรเครดิต ผู้ใช้ไม่ได้คาดหวังว่าจะต้องเรียนรู้อะไร สิ่งที่ทำคือตอบคำถามพนักงาน พอเดือนต่อมาก็ลืมไปหมดแล้วว่าพนักงานเคยถามอะไรบ้าง
<p>ดังนั้นโปรแกรมบน KIOSK จึงไม่ควรให้คนเรียนรู้อะไรเลย ถ้าตัดเรื่อง Tab เรื่องรูป icon เรื่องการวาง control ต่างๆ ออกไปจะดีมากๆ เพราะสิ่งเหล่านี้สร้างภาระให้ผู้ใช้ต้องเรียนรู้ทั้งสิ้น (อย่างน้อยก็ควรตัดออกจาก flow หลักของโปรแกรม) สิ่งที่ต้องรำลึกไว้เสมอคือผู้ใช้ไม่สนใจจะจำ หรือทำความเข้าใจกับลำดับการทำงานของโปรแกรมของเราเลย ทำงานจบก็จบกัน ไว้ครั้งหน้าค่อยเริ่มใหม่ ต่างจากโปรแกรมบน Desktop และ Mobile ที่ผู้ใช้มีเวลาทำความเข้าใจกับระบบ เพื่อให้ครั้งต่อไปเค้าทำงานได้เร็วขึ้น</p>
<p>ใครที่ออกแบบโปรแกรมบน Desktop และ Mobile มานานๆ ต้องระวังให้ดีครับ สามารถพลาดได้ง่ายๆ<!--more--></p>
<p><img src="{{ site.baseurl }}/assets/13505947833_76c39e1193.jpg" alt="Counter experience" /></li>
<li>
<p><strong>ถามทีละอย่าง</strong> ทีนี้ลองจิตนาการว่าพนักงานที่เคาร์เตอร์ยื่นกระดาษมาให้เรากรอก แล้วบอกว่าเราที่เดียว 5 ช่องว่าต้องกรอกอะไรบ้าง สิ่งที่มักจะตามมาทันทีในหัวผู้ใช้คือ <strong>จำไม่ได้</strong> ตามมาด้วย <strong>อยากให้บอกทีละช่อง</strong> แม้ว่าจริงๆ แล้วแค่อ่านบนกระดาษก็พอจะรู้แล้วว่าต้องกรอกอะไรบ้าง แต่ก็ไม่อยากอ่านอยู่ดี</p>
<p>โปรแกรมของเราก็เหมือนกันครับ ถ้าในหนึ่งหน้ามีเรื่องต้องทำมากกว่าหนึ่งอย่าง ผู้ใช้จะเริ่มรู้สึกว่ายากทันที ต่างจากการกรอกฟอร์มที่บ้าน หรือการใช้งานโปรแกรม Desktop หรือ Mobile ที่ผู้ใช้มีความสะบายใจที่จะศึกษา</p>
<p>การเอาหลายอย่างมาไว้ในหน้าเดียวกันไม่ใช่ภาระ แต่เป็นการลดงาน ไม่ต้องกดไปหลายหน้า</p>
</li>
<li>
<p><strong>อย่าให้เดา</strong> วินาทีที่มีคนมาต่อข้างหลัง หรือเวลาที่อยู่ในที่สาธารณะ สิ่งที่ผู้ใช้ไม่อยากทำมากที่สุดคือ <strong>ทำผิด</strong> ดังนั้นอะไรก็ตามที่ช่วยลดความผิดพลาดได้ ให้ทำไว้ก่อนเช่น อย่าใส่แต่ icon ให้ผู้ใช้เดา ต้องใส่ label ไว้เสมอ เป็นต้น</p>
<p>ใครที่เดาได้หรือดู icon แล้วรู้ก็สามารถกดได้ทันที ส่วนคนที่ไม่แน่ใจเค้าจะอ่าน label และคนที่ไม่แน่ใจมากๆ ถ้าเรามีคำอธิบายให้เค้าสั้นๆ ด้านข้างจะดีมากๆ</p>
</li>
<li>
<p><strong>วาง UI สำหรับคนที่เรื่องมากไม่เท่ากัน</strong> ข้อ 4 จะต่อจากข้อ 3 คือมีข้อมูลแต่ก็อย่าให้ทุกอย่างเด่นเท่ากันหมด เพราะจะทำให้โปรแกรมของเราดูรกและผู้ใช้ก็ไม่รู้ว่าควรดูอะไรก่อน</p>
<ul>
<li>ผู้ใช้ที่ไม่คิดมาก พอเห็น icon เดาได้ก็จะกดเลยดังนั้นควรให้ icon เด่นสุด </li>
<li>ผู้ใช้ที่คิดมากนิดหน่อย จะอยากอ่าน label ก่อนแล้วค่อยกด ตรงนี้มีงานวิจัยชัดเจนกว่าปุ่มที่มี label มีคนกดมากกว่า (อย่าพึ่งเชื่อนะครับ ผมยังหา paper ไม่เจอว่าเคยอ่านมาจากไหน)</li>
<li>ผู้ใช้ที่คิดมาก นอกจากอ่าน label แล้วอาจจะยังไม่พอใจ เค้าจะอ่านคำอธิบายของปุ่มเพิ่มเติมว่ากดแล้วมันจะทำอะไร ส่วนมากแค่บอกเพิ่มเติมอีกนิดหน่อยก็พอใจแล้ว</li>
<li>ผู้ใช้ที่วิตกกังวล โดยเฉพาะโปรแกรมด้านการเงิน จะอยากอ่านคำอธิบายที่ชัดเจนเพิ่มเติมก็ควรมีให้เค้าครับ แต่ส่วนนี้อาจจะเป็นตัวหนังสือจางๆ เลยก็ได้ เพราะคนกลุ่มนี้มีพลังความกังวลมากพอที่จะพยายามอ่านครับ</li>
</ul>
</li>
<li><strong>ผู้ใช้รู้ว่าต้องการทำอะไรอย่างชัดเจนก่อนจะเดินไปถึงเครื่อง</strong> ต่างจากโปรแกรมบน Desktop และ Mobile ที่ผู้ใช้ไม่จำเป็นต้องรู้ว่าตัวเองต้องการอะไร แค่โปรแกรมดูน่าสนใจ ดูเหมือนว่าจะแก้ปัญหาให้เราบางอย่างก็ลอง Download มาเล่นดู เพราะต้นทุนในการทดลองต่ำ ต่างจาก KIOSK ที่ผู้ใช้ต้องเดินทางไปที่ตู้
<p>ดังนั้นผู้ใช้จึงคาดหวังให้มันทำงานตามที่ต้องการอย่างมากซึ่งแทบเป็นไปไม่ได้ที่จะออกแบบ UI ให้ตรงกับที่คาดหวัง ดังนั้นเราจึงทำตรงกันข้ามโดยใช้เทคนิคของพนักงานเคาร์เตอร์ครับ ถามให้ผู้ใช้ตอบที่ละคำถาม แล้วงานของผู้ใช้จะเสร็จก่อนที่เค้าจะรู้ตัวซะอีก</li>
<li>
<p><strong>อย่าเชื่อสิ่งที่ผู้ใช้คิด ให้ดูว่าเค้าทำอะไร</strong> ข้อสุดท้ายเป็นเรื่องของการทำ Usability Test ครับ ในการใช้งาน KIOSK เรื่องนี้จะสำคัญเป็นพิเศษ เพราะปกติแล้วการตัดสินใจของมนุษย์เราระหว่างมีเวลาคิดกับไม่มีเวลาคิด ผลลัพธิ์จะต่างกันมาก โดยเฉพาะ KIOSK ที่มีเวลาคิดน้อยเป็นพิเศษ การทดสอบยิ่งต้องดูว่าผู้ใช้ทำอะไร อย่าพึ่งรีบเชื่อคำแนะนำของผู้ใช้หรือถ้าเราถามว่ามันควรเป็นอย่างไร ก็อย่าพึ่งรีบเชื่อคำตอบของผู้ทดสอบครับ</p>
</li>
</ol>
<p>ทั้ง 6 ข้อผมสรุปออกมาโดยอาศัยประสบการณ์หลักจากการทำ User Research ในกระบวนการออกแบบโปรแกรมบนเครื่อง TrueMoney KIOSK ซึ่งสุดโต่งไปทางด้านความเร็วในการจบรายการ ดังนั้นอาจจะต่างไปจาก KIOSK อื่นๆ ก็ขอให้ลองประยุกต์กันดูนะครับ</p>
<p>ครั้งหน้ามาลองออกแบบ Facebook สำหรับ KIOSK กัน ;-)</p>
