---
layout: post
title: Wireframe ที่ดี ต้องมีองค์ประกอบ 4 ข้อนี้
date: 2015-04-28 00:27:00.000000000 +07:00
type: post
published: true
status: publish
categories:
- principle
tags:
- wireframe
meta:
  _wpcom_is_markdown: '1'
  _wpas_done_all: '1'
  dsq_thread_id: '3717294470'
  _edit_last: '4'
  _wpas_skip_2477638: '1'
author:
  login: apirak
  email: apirakb@gmail.com
  display_name: Apirak Panatkool
  first_name: Apirak
  last_name: Panatkool
---
<p>วันนี้ได้ย้อนกลับมาอ่านบทความเรื่อง <a href="http://uxmovement.com/wireframes/why-the-best-wireframe-style-is-no-style/" target="_blank">Why the Best Wireframe Style Is No Style</a> ของเว็บ <a href="http://www.uxmovement.com" target="_blank">uxmovement.com</a> ทำให้นึกถึงประสบการณ์ที่วาด Wireframe มาจนถึงวันนี้ ต้องเจอปัญหามากมายครับ ตั้งแต่วาดสวยไปจนทำให้ออกแบบยาก ใช้เวลาในแต่ละหน้านานจนวาดได้แค่แบบเดียว วาดแล้วไม่เก็บไว้พออยากได้ก็ถูกแก้ไปหมดแล้ว และยังมีปัญหาอื่นๆ อีกมากครับ เลยอยากสรุปไว้เตือนใจตัวเอง</p>
<p><img class="aligncenter" src="{{ site.baseurl }}/assets/3-_thumb-.png" alt="งานออกแบบ 3 ขั้นตอน" align="middle" /></p>
<p>ก่อนอื่นผมขอนิยามคำว่า Wireframe สำหรับบทความนี้ก่อนว่ามันไม่รวมแบบที่วาดด้วยมือ (Sketch) และแบบที่วาดสวยงาน (Graphic Design) ครับ</p>
<p><img class="aligncenter" src="{{ site.baseurl }}/assets/wireframe-_thumb-.png" alt="วาด wireframe หลายๆ แบบ" align="middle" /></p>
<p><strong>แบบที่วาดด้วยมือ</strong>ถือว่าราคาถูกที่สุด ผมจะใช้สำหรับการร่าง Idea เริ่มต้นวาดแบบคร่าวๆ บังคับให้ตัวเองใช้เวลาไม่เกินหน้าละ 10 วินาที เพื่อให้ได้ความหลากหลาย ถ้าเริ่มใช้เวลามากกว่านี้แสดงว่า Idea เริ่มนิ่งผมจะไปลงรายละเอียดต่อในโปรแกรม เพราะสามารถ copy/paste ส่วนที่ซ้ำๆ กันได้ง่าย</p>
<p><!--more--></p>
<p>แบบที่แพงสุดคือ<strong>การวาดให้สวย</strong> ซึ่งมักจะจบงานด้วยโปรแกรม Sketch หรือ PhotoShop การทำสวยจะใช้เวลาต่อภาพนานมาก บางครั้งภาพหนึ่งใช้เวลาเป็นชั่วโมง และเมื่องานค่อนข้างนิ่งจากการทำ Wireframe พอถึงการทำสวยก็จะตั้งใจทำ Layer หรือจัด Group/Symbol มากขึ้น ถ้ามีการแก้ไขอะไรมากๆ ในขั้นตอนนี้จะสิ้นเปลืองที่สุด</p>
<p><img class="aligncenter" src="{{ site.baseurl }}/assets/1430152446_thumb.png" alt="วาด wireframe หลายแบบด้วย Omnigraffle" align="middle" /></p>
<p>ส่วนแบบที่ในบทความนี้เรียกเป็น Wirefram คือตัวที่อยู่ตรงกลาง ผมมักวาดมันขึ้นมาด้วยโปรแกรม Omnigraffle เพราะมันบังคับให้ผมไม่ลงรายละเอียดมากเกินไปและโปรแกรมนี้สามารถวาดได้เร็วมาก (กำลังฝึกวาด Wireframe ด้วย Sketch แต่เผลอทำเป็นของแพงทุกที)</p>
<p>หลังจากทดลองอยู่หลายปี ผมได้ข้อสรุปกับตัวเองว่า Wireframe ที่ดีมันมักจะต้องประกอบด้วย 4 ข้อนี้ครับ</p>
<h3>1. ทำให้ทุกทีมสามารถมีส่วนร่วมได้</h3>
<p>ข้อนี้ผมละเลยไปหลายครั้งแต่ผมพบว่าทุกครั้งที่ไม่ได้ทำแบบนี้จะทำให้ Wireframe แทบไม่ได้ทำหน้าที่ของมัน คือผมคาดหวังว่าทุกคนจะเข้ามา Comment Wireframe แล้วเราก็แก้จนมันดีค่อยไปทำงาน Design แต่กลายเป็นว่าทุกคนไม่เข้ามาแก้ แต่รอให้มันเป็นของแพงบน Photoshop หรือกรณีเลวร้านคือรอให้ Code ออกมาก่อน</p>
<p>ตรงกันข้าม ถ้าทำให้ทุกคนเข้ามามีส่วนร่วมได้ ทุกคนจะเข้ามาแก้และ Comment กันตั้งแต่เนิ่นๆ ดังนั้นถ้าผมไม่เผลอตัว ผมจะพยายามวาด Wireframe บน Keynote และ Google Docs</p>
<p><img class="aligncenter" src="{{ site.baseurl }}/assets/1430153103_thumb.png" alt="" align="middle" /></p>
<p>หลังจากฝึกอยู่นาน ผมพบว่า Google Docs เป็นอุปกรณ์วาด Wireframe ที่ดี สามารถวาดได้ทุกอย่าง แม้ว่าจะช้ากว่า Omnigraffle และ Keynote แต่กลับทำให้งานเร็วขึ้นเพราะทุกคนเข้ามามีส่วนร่วมได้</p>
<h3>2. มีสัดส่วนถูกต้อง และมีบริบทครบ</h3>
<p>ถึงข้อแรกจะยังทำไม่ได้แต่ก็ไม่ควรพลาดข้อ 2 ครับ เพราะการกำหนดสัดส่วนให้ถูกต้องจะส่งผลกระทบต่อการออกแบบอย่างมาก ถ้าเราทำหน้าจอให้ใหญ่ไปบางทีเราก็เผลอใส่ของลงไปมาก ทำให้ตอนออกแบบสวยงามเราต้องมารื้อกันใหม่</p>
<p><img class="aligncenter" src="{{ site.baseurl }}/assets/1430153742_thumb.png" alt="วาด Wireframe ต้องมีบริบทรอบๆ ด้วย" align="middle" /></p>
<p>นอกจากนั้นเวลาที่เราออกแบบเราควรใส่กรอบให้มันด้วย เช่นออกแบบมือถือก็ควรวาดรูปมือถือลงไป ออกแบบเว็บก็ควรวาด Browser ลงไปด้วย ตรงนี้ผมยังอธิบายไม่ได้ แต่ผมพบว่าเมื่อใส่บริบทรอบข้างให้มัน จะทำให้งานออกแบบของเราเปลี่ยนไป โดยเฉพาะบนเว็บด้านบนด้านล่าง รวมถึงความสูงของหน้าจอจะมีผลมากๆ เราต้องกำหนดไว้เลยว่าหน้าจอทั่วไปตอนนี้มีความสูงเท่าไหร เนื้อหาในแต่ละส่วนจะต้องถูก scroll ลงไปกี่ที</p>
<h3>3. ใช้สื่อสารหน้าที่ของแต่ละหน้า</h3>
<p>ถึงสัดส่วนจะไม่ถูกต้องแต่ถ้าแต่ละหน้าสามารถบอกได้ว่ามันใช้ทำอะไร ตัว Wireframe ก็จะเริ่มมีประโยชน์แล้วครับ มันสามารถสื่อสาร Idea ออกไปได้ว่าหน้านี้สามารถแสดงผลได้กี่แบบ สามารถสื่อสารอะไรได้บ้าง</p>
<p>ยิ่งเป็นโปรแกรมในยุคนี้ แต่ละหน้าควรจะมีพระเอกของตัวเองเพื่อให้ผู้ใช้รู้ว่าหน้านี้ใช้ทำอะไร ถ้าหน้าไหนที่มีงานหลักมากกว่าหนึ่งอย่าง เราจะจัดโปรแกรมแบบนั้นว่าเป็นโปรแกรมสำหรับมืออาชีพ หรือโปรแกรมที่ยอมแลกความง่ายกับความเร็วในการทำงานนั่นเอง</p>
<h3>4. มีมากกว่า 1 Version</h3>
<p>สิ่งที่เลวร้ายที่สุดสำหรับการทำ Wireframe คือการวาดมันออกมาแค่ Version เดียว</p>
<p><img class="aligncenter" src="{{ site.baseurl }}/assets/1430155047_thumb.png" alt="วาด Wireframe ทั้งทีให้วาดหลายแบบ" align="middle" /></p>
<p>การที่เรายอมวาดแบบไม่สวยก่อน เพราะเราคิดว่าหลังจากที่ทดสอบแล้ว หรือหลังจากที่เราเห็นมันออกมาเป็นรูปเป็นร่างแล้ว เราจะแก้ให้มันดีขึ้นได้อีก และการแก้บน Wireframe มันราคาถูกกว่ามาก ถ้าเราจะทำมันแค่แบบเดียวสู้เราวาดให้สวยไปเลยดีกว่ามั๊ย</p>
<p><img class="aligncenter" src="{{ site.baseurl }}/assets/1430155081_thumb.png" alt="ให้เก็บ version เก่าๆ ไว้เสมอ" align="middle" /></p>
<p>ไม่ว่าจะใช้โปรแกรมอะไรเราก็ควรจะเก็บภาพของแต่ละ Version เอาไว้เพื่อใช้อ้างอิงกับตัวเอง หรือกับทีม ถ้าเราใช้โปรแกรมอย่าง Invision หรือ Google Docs แต่ละ Version จะถูกเก็บเอาไว้โดยอัตโนมัติซึ่งดีมากๆๆๆ ยิ่งมีคนเข้ามาช่วยกันทำหลายคน การทำ Version ก็ยิ่งเป็นสิ่งจำเป็น</p>
<p>ถ้า Wireframe ที่เราทำขึ้นมีองค์ประกอบครบทั้ง 4 ข้อ ผมคิดว่านั่นจะเป็น Wireframe ที่สามารถใช้ประโยชน์ได้คุ้มค่าแรงมากที่สุดครับ เพื่อนคนไหนมีองค์ประกอบอื่นๆ อยากให้ช่วยแนะนำเพิ่มเติมกันนะครับ :-)</p>
